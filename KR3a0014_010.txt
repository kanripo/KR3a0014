# -*- mode: mandoku-view -*-
#+TITLE: 中說
#+DATE: 2017-01-15 14:46:06
#+PROPERTY: ID KR3a0014
#+PROPERTY: BASEEDITION CBETA
#+PROPERTY: JUAN 10
#+PROPERTY: FILE SB03n0101-004文中子中説-卷第四.
#+PROPERTY: LASTPB  <md:KR3a0014_SBCK_009-6b>

# src: ZHONGSHUO 10.1; ED. SIKU 10.1A THE MASTER OF THE CHANGES CHOOSY ABOUT WHOM TO SERVE
** 中說卷第十
*** 關朗篇
　阮　逸　註¶
或問關朗。
子曰：
魏之賢人也。
孝文沒而宣武立。
穆公¶死，
關朗退。
魏之不振有由哉！

# src: ZHONGSHUO 10.2; ED. SIKU 10.1A TEACHING WEI ZHENG A LESSON ON HISTORICAL OPPORTUNITIES RECOGNISED EVEN BY THE BARBARIANS
子曰：
中國¶失道，
四夷知之。
魏徵曰：
請聞其說。
子曰：
《小雅》盡廢，
四¶夷交侵，
斯中國失道也，
非其說乎？
徵退謂薛收曰：
時¶可知矣。

# src: ZHONGSHUO 10.3; ED. SIKU 10.1B ABSENCE OF EVIDENCE IS NOT EVIDENCE OF ABSENCE
薛收問曰：
今之民胡無詩？
子曰：
詩者，
民之情性也。
情性能亡乎？
非¶民無詩，
職詩者之罪也。

# src: ZHONGSHUO 10.4; ED. SIKU 10.1B THE SELF-RELIANCE OF YAO YI
姚義困於窶。
房玄¶齡曰：
傷哉，
窶也！
盍請乎？
姚義曰：
古之人為人請，
猶以¶為舍讓也，
況為己乎？
吾¶不願。
子聞之曰：
確哉，義也！
實行古之道矣，
有以發我¶也：
難進易退。

# src: ZHONGSHUO 10.5; ED. SIKU 10.1B THE BASIC AS WHAT HAS FAR-REACHING SIGNIFICANCE
子曰：
雖邇言必有可察，
求¶本則遠。

# src: ZHONGSHUO 10.6; ED. SIKU WANG TONG CONFUCIUS REDIVIVUS
王珪從子求《續經》。
子¶曰：叔父，
通何¶德以之哉？
珪曰：
勿辭也。
當仁不讓於師，
況¶無師乎？
吾聞關朗之筮矣：
積亂之後，
當生大¶賢。
世習《禮》《樂》，
莫若吾族。
天未亡道，
振斯文者，
非子誰¶歟？

# src: ZHONGSHUO 10.7; ED. SIKU AN IMPLEMENTATION OF WANG TONG’S SYSTEM WOULD LEAD TO SOCIAL HARMONY
魏徵問：
議事以制，
何如？
子曰：
茍正其本，
刑¶將措焉。
如失其道，
議之何益？
故至治之代，
法懸而不¶犯，
其次犯而不繁。
故議事以制，
噫！中代之¶道也。
如有用我，
必也無訟乎？

# src: ZHONGSHUO 10.8; ED. SIKU 10.2A DISREGARDING THE LESSONS OF THE CHANGES - AT ONE’S PERIL
文中¶子曰：
平陳之後，
龍德亢矣，
而卒不悔。
悲夫！

# src: ZHONGSHUO 10.9; ED. SIKU 10.2B THE PATHOLOGY OF WRITING THE SEQUEL TO THE DOCUMENTS AND THE PRIMAL CLASSIC
子曰：
吾於《續書》《元經》也，
其知天命而著乎？
傷禮樂則述章、誌，
正歷數則斷南北，
感¶帝制而首太熙，
尊¶中國而正皇始。

# src: ZHONGSHUO 10.10; ED. SIKU 10.2B THE ASCENDANCE OF INACTION OVER ACTION
文中¶子曰：
動失之繁，
靜失之寡。

# src: ZHONGSHUO 10.11; ED. SIKU 10.2B MAN’S MAJOR STRATEGIC MISTAKES
子曰：
罪莫大於好進，¶
禍莫大於多言，
痛莫大於不聞過，
辱莫¶大於不知恥。

# src: ZHONGSHUO 10.13; ED. SIKU 10.3A EVERYTHING RELATES TO EVERYTHING IN PUBLIC ADMINISTRATION, AS IN MONADOLOGY
子曰：
天子之子，合冠而議封，知治而受職，古之道也。
薛收問政於仲¶長子光。
子光曰：
舉一綱，
眾目張；
弛一機，
萬事墮。
不知其政也。
收告文中子。
子曰：
子光得之¶矣。

# src: ZHONGSHUO 10.14; ED. SIKU 10.3A THE PURPOSES OF UNDERSTANDING THE WAY IN A HIERARCHICAL SOCIETY
文中子曰：
不知道，
無以為人臣，
況君乎？

# src: ZHONGSHUO 10.15; ED. SIKU 10.3A GOOD GOVERNMENT DEPENDS ON GOOD SETTLEMENT CONDITIONS
子曰：
人不裏居，
地不井受，
終茍道也。
雖舜、禹不能理矣。

# src: ZHONGSHUO 10.16; ED. SIKU 10.3A THE HIGH ART OF ADMINISTRATION
子¶曰：
政猛，
寧若恩；
法速，
寧若緩；
獄繁，
寧若簡；¶
臣主之際，
其猜也寧信。
執其中者，
惟聖人¶乎？

# src: ZHONGSHUO 10.17; ED. SIKU 10.3B EXPLAINING THE FALL OF THE STATE OF QIN
子曰：
委任不一，
亂之媒也；
監察¶不止，
奸之府也。
裴晞聞之曰：
左右相疑，
非亂乎？¶
上下相伺，
非奸乎？
古謂之蛇豕之政。
噫！
亡秦之罪也。

# src: ZHONGSHUO 10.18.1; ED. SIKU 10.3B THE COMPLEXITIES OF KEEPING IN HIDING
杜淹問隱。
子曰：
非伏其身而不見也，
時命大¶謬則隱其德矣。
惟有道者能之。
故謂之退藏於密。
杜淹曰：
《易》之興也，
天下其可疑乎，
故聖人得以¶隱？

# src: ZHONGSHUO 10.18.2; ED. SIKU 10.3B THE COMPLEXITIES OF KEEPING IN HIDING
子曰：
顯仁藏用，
中古之事也。
淹曰：
敢問藏之之說。
子曰：
泯其跡，
掞其心，
可以神會，
難以¶事求，
斯其說也。
又問道之旨。

# src: ZHONGSHUO 10.18; ED. SIKU 10.3B THE COMPLEXITIES OF KEEPING IN HIDING
子曰：
非禮勿動，
非禮勿¶視，
非禮勿聽。
淹曰：
此仁者之目也。
子曰：
道在其¶中矣。
淹退謂如晦曰：
瞻之在前，
忽然在後。
信顏¶氏知之矣。

# src: ZHONGSHUO 10.19; ED. SIKU 10.4A THE PRIMACY OF THE THREE DYNASTIES AND THE HAN SYSTEM AS A LAST RESORT
文中子曰：
四民不分，
五等不¶建，
六官不職，
九服不序，
皇墳帝典不得而識矣。
不以三代之法統天下，
終危邦也。
如不¶得已，
其兩漢之制乎？
不以兩漢之制輔天下者，
誠¶亂也已。

# src: ZHONGSHUO 10.20; ED. SIKU CONFUCIUS UNUSED: CONFUCIANISM NEVER TRIED
文中子曰：
仲尼之述，
廣大悉備，
歷千¶載而不用，
悲夫！
仇璋進曰：
然夫¶子今何勤勤於述也？
子曰：
先師之職也，
不敢廢。
焉知後之不能用也？
是藨是蒨，
則有豐¶年。

# src: ZHONGSHUO 10.21.1; ED. SIKU 10.4B A PAINFUL FAILURE AT COURT...
子謂薛收曰：
元魏已¶降，
天下無主矣。
開皇九載，
人始一。
先人有¶言曰：
敬其事者大其始，
慎其位者正其名。
此¶吾所以建議於仁壽也。
陛下真帝也，
無踵偽¶亂，
必紹周、漢。

# src: ZHONGSHUO 10.21; ED. SIKU 10.4B A PAINFUL FAILURE AT COURT...
以土襲火，
色尚黃，¶
數用五，
除四代之法，
以乘天命。
千¶載一時，
不可失也。
高祖偉之而不能用，
所¶以然者，
吾庶幾乎周公之事矣。
故《十二策》何先？
必¶先正始者也。

# src: ZHONGSHUO 10.22; ED. SIKU 10.5A EXERCISING MORALAUTHORITY OVER THOSE IN POLITICAL AUTHORITY
魏永為龍門令，
下車而廣¶公舍。
子聞之曰：
非所先也。
勞人逸己，
胡寧是營？
永遽¶止以謝子。

# src: ZHONGSHUO 10.23; ED. SIKU 10.5A MORAL EAGERNESS AND MATERIAL FRUGALITY
子曰：
不勤不儉，
無以為人上也。

# src: ZHONGSHUO 10.24; ED. SIKU 10.5A INDIVIDUALISED MORAL SPECIALISATION
門人¶竇威、賈瓊、姚義受《禮》，
溫彥博、杜如晦、陳叔達受《樂》，
杜¶淹、房喬、魏徵受《書》，
李靖、薛方士、裴晞、王珪受《詩》，
叔恬¶受《元經》，
董常、仇璋、薛收、程元備聞《六經》之義。
凝¶常聞：
不專經者，
不敢以受也。
經別有說，
故著之。

# src: ZHONGSHUO 10.25; ED. SIKU 10.5B WANG NING CARING FOR HIS BROTHER WANG TONG’S HERITAGE
太原府君曰：
文中子之教，
不¶可不宣也。
日月逝矣，
不可便文中之後不達於茲¶也。
召三子而教之《略例》焉。

# src: ZHONGSHUO 10.26.1; ED. SIKU 10.5B A PORTRAIT OF WANG TONG’S BROTHER
太原府君曰凝，
當居，¶
栗如也，
子弟非公服不見，
閨門之內若朝廷焉。
昔文¶中子曰：
賢者，
凝也，
權則未，
而可與立矣。
府君再拜曰：
謹受教。

# src: ZHONGSHUO 10.26.2; ED. SIKU 10.5B A PORTRAIT OF WANG TONG’S BROTHER
非禮不動終身焉。
貞觀中，
起家監察禦史，
劾¶奏侯君集有無君之心。
及退，
則鄉黨以穆。
禦家以四教：
勤、儉、¶恭、恕；
正家以四禮：
冠、婚、喪、祭。
三年之畜備，
則散之¶親族。

# src: ZHONGSHUO 10.26.3; ED. SIKU 10.5B A PORTRAIT OF WANG TONG’S BROTHER
聖人之書及公服禮器不假。
垣屋¶什物必堅樸，
曰無茍費也；
門巷果木必方列，
曰無茍¶亂也。
事寡嫂以恭順著，
與人不瑽曲，
不受遺。¶
非其力，
非其祿，
未嘗衣食。

# src: ZHONGSHUO 10.26.4; ED. SIKU 10.5B A PORTRAIT OF WANG TONG’S BROTHER
饗食之禮無加物¶焉，
曰及禮可矣；
居家不肉食，
曰無求飽；
一布被二十¶年不易，
曰無為費天下也。
鄉人有誣其稅者，
一歲再¶輸，
臨官計日受俸。
年逾七十，
手不輟經。
親朋有非義¶者，
必正之，
曰：面譽背毀，
吾不忍也。

# src: ZHONGSHUO 10.265; ED. SIKU 10.5B A PORTRAIT OF WANG TONG’S BROTHER
群居縱言，
未嘗及¶人之短。
常有不可犯之色，
故小人遠焉。

# src: ZHONGSHUO 10.27; ED. SIKU WHY THE FUTURE INFLUENCE OF THE SEQUEL TO THE CLASSICS IS ASSURED
杜淹曰：《續經》¶其行乎？”
太原府君曰：
“王公大人最急也。
先王之道，
布¶在此矣。
天下有道，
聖人推而行之；
天下無道，
聖人述¶而藏之。
所謂流之斯為川焉，
塞之斯為淵焉。
升則雲，¶
施則雨，
潛則潤，
何往不利也。

# src: ZHONGSHUO 10.28; ED. SIKU WANG NING SUMMARISING THE DEVELOPMENT OF THE CORE CIRCLE OF STUDENTS AROUND HIS BROTHER WANG TONG
太原府君曰：
夫子得程、¶仇、董、薛而《六經》益明。
對問之作，
四生之力也。
董、仇早¶歿，
而程、薛繼殂。
文中子之教，
其未作矣。
嗚呼！
以俟來¶哲。

<md:KR3a0014_SBCK_010-5b>
　　　叙篇¶
文中子之教，繼素王之道，故以《王道篇》為首。古先聖¶王，俯仰二儀必合其德，故次之以《天地篇》。天尊地卑，¶君臣立矣，故次之以《事君篇》。事君法天，莫如周公，故¶次之以《周公篇》。周公之道，蓋神乎《易》中，故次之以《問¶易篇》。《易》者，教化之原也。教化莫大乎禮樂，故次之以¶《禮樂篇》。禮樂彌文著明則史，故次之以《述史篇》。興文¶立制，燮理為大，惟魏相有焉，故次之以《魏相篇》。夫陰¶陽既燮，則理性達矣。窮理盡性以至於命，故次之以¶《立命篇》。通性命之說者，非《易》安能至乎？關氏，《易》之深¶者也，故次之《關朗篇》終焉。¶
<md:KR3a0014_SBCK_010-6a>¶文中子，王氏，諱通，字仲淹。其先漢征君霸，潔身不仕。¶十八代祖殷，雲中太守，家於祁，以《春秋》《周易》訓鄉裏，¶為子孫資。十四代祖述，克播前烈，著《春秋義統》，公府¶辟不就。九代祖寓，遭湣、懷之難，遂東遷焉。寓生罕，罕¶生秀，皆以文學顯。秀生二子，長曰玄謨，次曰玄則；玄¶謨以將略升，玄則以儒術進。玄則字彥法，即文中子¶六代祖也，仕宋，歷太仆、國子博士，常嘆曰：“先君所貴¶者禮樂，不學者軍旅，兄何為哉？”遂究道德，考經籍，謂¶功業不可以小成也，故卒為洪儒；卿相不可以茍處¶也，故終為博士，曰先師之職也，不可墜，故江左號王¶
<md:KR3a0014_SBCK_010-6b>¶先生，受其道曰王先生業。於是大稱儒門，世濟厥美。¶先生生江州府君煥，煥生虬。虬始北事魏，太和中為¶並州刺史，家河汾，曰晉陽穆公。穆公生同州刺史彥，¶曰同州府君。彥生濟州刺史，一曰安康獻公。安康獻¶公生銅川府君，諱隆，字伯高，文中子之父也，傳先生¶之業，教授門人千余。隋開皇初，以國子博士待詔雲¶龍門。時國家新有揖讓之事，方以恭儉定天下。帝從¶容謂府君曰：“朕何如主也？”府君曰：“陛下聰明神武，得¶之於天，發號施令，不盡稽古，雖負堯、舜之姿，終以不¶學為累。”帝默然曰：“先生朕之陸賈也，何以教朕？”府君¶承詔著《興衰要論》七篇。每奏，帝稱善，然未甚達也。府¶
<md:KR3a0014_SBCK_010-7a>¶君出為昌樂令，遷猗氏、銅川，所治著稱，秩滿退歸，遂¶不仕。開皇四年，文中子始生。銅川府君筮之，遇《坤》之¶《師》，獻兆於安康獻公，獻公曰：“素王之卦也、何為而來？¶地二化為天一，上德而居下位，能以眾正，可以王矣。¶雖有君德，非其時乎？是子必能通天下之誌。”遂名之¶曰通。開皇九年，江東平。銅川府君嘆曰：“王道無敘，天¶下何為而一乎？”文中子侍側十歲矣，有憂色曰：“通聞，¶古之為邦，有長久之策，故夏、殷以下數百年，四海常¶一統也。後之為邦，行茍且之政，故魏、晉以下數百年，¶九州無定主也。上失其道，民散久矣。一彼一此，何常¶之有？夫子之嘆，蓋憂皇綱不振，生人勞於聚斂而天¶
<md:KR3a0014_SBCK_010-7b>¶下將亂乎？”銅川府君異之曰：“其然乎？”遂告以《元經》之¶事，文中子再拜受之。十八年，銅川府君宴居，歌《伐木》，¶而召文中子。子矍然再拜：“敢問夫子之誌何謂也？”銅¶川府君曰：“爾來！自天子至庶人，未有不資友而成者¶也。在三之義，師居一焉，道喪已來，斯廢久矣，然何常¶之有？小子勉旃，翔而後集。”文中子於是有四方之誌。¶蓋受《書》於東海李育，學《詩》於會稽夏琠，問《禮》於河東¶關子明，正《樂》於北平霍汲，考《易》於族父仲華，不解衣¶者六歲，其精誌如此。仁壽三年，文中子冠矣，慨然有¶濟蒼生之心，西遊長安，見隋文帝。帝坐太極殿召見，¶因奏《太平策》十有二，策尊王道，推霸略，稽今驗古，恢¶
<md:KR3a0014_SBCK_010-8a>¶恢乎運天下於指掌矣。帝大悅曰：“得生幾晚矣，天以¶生賜朕也。”下其議於公卿，公卿不悅。時將有蕭墻之¶釁，文中子知謀之不用也，作《東征之歌》而歸，曰：“我思¶國家兮，遠遊京畿。忽逢帝王兮，降禮布衣。遂懷古人¶之心乎，將興太平之基。時異事變兮，誌乖願違。籲嗟！¶道之不行兮，垂翅東歸。皇之不斷兮，勞身西飛。”帝聞¶而再征之，不至。四年，帝崩。大業元年，一征又不至，辭¶以疾。謂所親曰：“我周人也，家於祁。永嘉之亂，蓋東遷¶焉，高祖穆公始事魏。魏、周之際，有大功於生人，天子¶錫之地，始家於河汾，故有墳隴於茲四代矣。茲土也，¶其人憂深思遠，乃有陶唐氏之遺風，先君之所懷也。¶
<md:KR3a0014_SBCK_010-8b>¶有敝廬在茅檐，土階撮如也。道之不行，欲安之乎？退¶誌其道而已。”乃續《詩》《書》，正《禮》《樂》，修《元經》，贊《易》道，九年¶而六經大就。門人自遠而至。河南董常，太山姚義，京¶兆杜淹，趙郡李靖，南陽程元，扶風竇威，河東薛收，中¶山賈瓊，清河房玄齡，巨鹿魏徵，太原溫大雅，潁川陳¶叔達等，鹹稱師北面，受王佐之道焉。如往來受業者，¶不可勝數，蓋千余人。隋季，文中子之教興於河汾，雍¶雍如也。大業十年，尚書召署蜀郡司戶，不就。十一年¶以著作郎、國子博士徵，並不至。十三年，江都難作。子¶有疾，召薛收，謂曰：“吾夢顏回稱孔子之命曰：歸休乎？¶殆夫子召我也。何必永厥齡？吾不起矣。”寢疾七日而¶
<md:KR3a0014_SBCK_010-9a>¶終。門弟子數百人會議曰：“吾師其至人乎？自仲尼已¶來，未之有也。《禮》：男子生有字，所以昭德；死有謚，所以¶易名。夫子生當天下亂，莫予宗之，故續《詩》《書》，正《禮》《樂》，¶修《元經》，贊《易》道，聖人之大旨，天下之能事畢矣。仲尼¶既沒，文不在茲乎？《易》曰：‘黃裳元吉，文在中也。’請謚曰¶文中子。”絲麻設位，哀以送之。禮畢，悉以文中子之書¶還於王氏。《禮論》二十五篇，列為十卷。《樂論》二十篇，列¶為十卷。《續書》一百五十篇，列為二十五卷。《續詩》三百¶六十篇，列為十卷。《元經》五十篇，列為十五卷。《贊易》七¶十篇，列為十卷。並未及行。遭時喪亂，先夫人藏其書¶於篋笥，東西南北，未嘗離身。大唐武德四年，天下大¶
<md:KR3a0014_SBCK_010-9b>¶定，先夫人返於故居，又以書授於其弟凝。文中子二¶子，長曰福郊，少曰福畤。¶大唐龍飛，宇內樂業，文中子之教未行於時，後進君¶子鮮克知之。貞觀中，魏文公有疾，仲父太原府君問¶候焉，留宿宴語，中夜而嘆。太原府君曰：“何嘆也？”魏公¶曰：“大業之際，徵也嘗與諸賢侍文中子，謂徵及房、杜¶等曰：‘先輩雖聰明特達，然非董、薛、程、仇之比，雖逢明¶王必愧禮樂。’徵於時有不平之色，文中子笑曰：‘久久¶臨事，當自知之。’及貞觀之始，諸賢皆亡，而徵也、房、李、¶溫、杜獲攀龍鱗，朝廷大議未嘗不參預焉。上臨軒謂¶
<md:KR3a0014_SBCK_010-10a>¶群臣曰：‘朕自處蕃邸，及當宸極，卿等每進諫正色，鹹¶雲：嘉言良策，患人主不行，若行之，則三皇不足四，五¶帝不足六。朕誠虛薄，然獨斷亦審矣。雖德非徇齊，明¶謝濬哲，至於聞義則服，庶幾乎古人矣。諸公若有長¶久之策，一一陳之，無有所隱。’房、杜等奉詔舞蹈，贊揚¶帝德。上曰：‘止。’引群公內宴。酒方行，上曰：‘設法施化，貴¶在經久。秦、漢已下，不足襲也。三代損益，何者為當？卿¶等悉心以對，不患不行。’是時群公無敢對者，徵在下¶坐，為房、杜所目，因越席而對曰：‘夏、殷之禮既不可詳，¶忠敬之化，空聞其說。孔子曰：周監二代，郁郁乎文哉！¶吾從周。《周禮》，公旦所裁，《詩》《書》，仲尼所述，雖綱紀頹缺，¶
<md:KR3a0014_SBCK_010-10b>¶而節制具焉。荀、孟陳之於前，董、賈伸之於後，遺談余¶義，可舉而行。若陛下重張皇墳，更造帝典，則非駑劣¶所能議及也。若擇前代憲章，發明王道，則臣請以《周¶典》唯所施行。’上大悅。翌日，又召房、杜及徵俱入，上曰：‘¶朕昨夜讀《周禮》，真聖作也。首篇雲：“惟王建國，辯方正¶位，體國經野，設官分職，以為人(民)極。”誠哉深乎！’良久謂¶徵曰：‘朕思之，不井田、不封建、不肉刑而欲行周公之¶道，不可得也。大《易》之義，隨時順人。周任有言：陳力就¶列。若能一一行之，誠朕所願，如或不及，強希大道，畫¶虎不成，為將來所笑，公等可盡慮之。’因詔宿中書省，¶會議數日，卒不能定，而徵尋請退。上雖不復揚言，而¶
<md:KR3a0014_SBCK_010-11a>¶閑宴之次謂徵曰：‘禮壞樂崩，朕甚憫之。昔漢章帝眷¶眷於張純，今朕急急於卿等，有誌不就，古人攸悲。’徵¶跪奏曰：‘非陛下不能行。蓋臣等無素業爾，何愧如之？¶然漢文以清靜富邦家，孝宣以章程練名實，光武責¶成委吏，功臣獲全，肅宗重學尊師，儒風大舉，陛下明¶德獨茂，兼而有焉，雖未冠三代，亦千載一時。惟陛下¶雖休勿休，則禮樂度數，徐思其宜，教化之行，何慮晚¶也？’上曰：‘時難得而易失，朕所以遑遑也。卿退，無有後¶言。’徵與房、杜等並慚栗，再拜而出。房謂徵曰：‘玄齡與¶公竭力輔國，然言及禮樂，則非命世大才，不足以望¶陛下清光矣。’昔文中子不以《禮》《樂》賜予，良有以也。向¶
<md:KR3a0014_SBCK_010-11b>¶使董、薛在，適不至此。噫！有元首無股肱，不無可嘆也。”¶十七年，魏公薨，太原府君哭之慟。十九年，授余以《中¶說》，又以魏公之言告予，因敘其事。時貞觀二十年，九¶月記。¶東臯先生，諱績，字無功，文中子之季弟也。棄官不仕，¶耕於東臯，自號東臯子。貞觀初，仲父太原府君為監¶察禦史，彈侯君集，事連長孫太尉，由是獲罪。時杜淹¶為禦史大夫，密奏仲父直言，非辜。於是太尉與杜公¶有隙，而王氏兄弟皆抑而不用矣。季父與陳尚書叔¶達相善。陳公方撰《隋史》，季父持《文中子世家》與陳公¶
<md:KR3a0014_SBCK_010-12a>¶編之。陳公亦避太尉之權，藏而未出，重重作書遺季¶父，深言勤懇。季父答書。其略曰：亡兄昔與諸公遊，其¶言皇王之道，至矣。仆與仲兄侍側，頗聞大義。亡兄曰：“¶吾周之後也，世習禮樂，子孫當遇王者得申其道，則¶儒業不墜，其天乎？其天乎？”時魏文公對曰：“夫子有後¶矣，天將啟之，徵也儻逢明主，願翼其道，無敢忘之。”及¶仲兄出胡蘇令，杜大夫嘗於上前言其樸忠。太尉聞¶之怒，而魏公適入奏事，見太尉，魏公曰：“君集之事果¶虛邪？禦史當反其坐果實邪？太尉何疑焉？”於是意稍¶解。然杜與仲父抗誌不屈，魏公亦退朝默然。其後君¶集果誅，且吾家豈不幸而為多言見窮乎？抑天實未¶
<md:KR3a0014_SBCK_010-12b>¶啟其道乎？仆今耕於野有年矣，無一言以裨於時，無¶一勢以托其跡，沒齒東臯，醉醒自適而已。然念先文¶中之述作，門人傳受升堂者半在廊廟，《續經》及《中說》¶未及講求而行。嗟乎！足下知心者顧仆何為哉？願記¶亡兄之言，庶幾不墜，足矣。謹錄《世家》既去，余在福郊，¶面悉其意。幸甚，幸甚！¶關朗字子明，河東解人也。有經濟大器，妙極占算，浮¶沈鄉裏，不求官達。太和末，余五代祖穆公封晉陽，尚¶書署朗為公府記室。穆公與談《易》，各相嘆服。穆公謂¶曰：“足下奇才也，不可使天子不識。”入言於孝文帝，帝¶
<md:KR3a0014_SBCK_010-13a>¶曰：“張彜、郭祚嘗言之，朕以卜算小道，不之見爾。”穆公¶曰：“此人道微言深，殆非彜、祚能盡識也。”詔見之，帝問¶《老》《易》，朗寄發明玄宗，實陳王道，諷帝慈儉為本，飾之¶以刑政禮樂。帝嘉嘆，謂穆公曰：“先生知人矣。昨見子¶明，管、樂之器，豈占算而已！”穆公再拜對曰：“昔伊尹負¶鼎幹成湯，今子明假占算以謁陛下，臣主感遇，自有¶所因，後宜任之。”帝曰：“且與卿就成筮論。”既而頻日引¶見，際暮而出。會帝有烏丸之役，敕子明隨穆公出鎮¶並州，軍國大議馳驛而聞，故穆公《易》筮，往往如神。先¶是穆公之在江左也，不平袁粲之死，恥食齊粟，故蕭¶氏受禪而穆公北奔，即齊建元元年，魏太和三年也，¶
<md:KR3a0014_SBCK_010-13b>¶時穆公春秋五十二矣。奏事曰：“大安四載，微臣始生。”¶蓋宋大明二年也。既北遊河東，人莫之知，惟盧陽烏¶深奇之，曰：“王佐才也。”太和八年，征為秘書郎，遷給事¶黃門侍郎，以謂孝文有康世之意，而經制不立，從容¶閑宴，多所奏議，帝虛心納之。遷都雒邑，進用王蕭，由¶穆公之潛策也。又薦關子明，帝亦敬服，謂穆公曰：“嘉¶謀長策，勿慮不行，朕南征還日，當共論道，以究治體。”¶穆公與朗欣然相賀曰：“千載一時也。”俄帝崩，穆公歸¶洛，逾年而薨，朗遂不仕。同州府君師之，受《春秋》及《易》，¶共隱臨汾山。景明四年，同州府君服闋援琴，切切然¶有憂時之思，子明聞之曰：“何聲之悲乎？”府君曰：“彥誠¶
<md:KR3a0014_SBCK_010-14a>¶悲先君與先生有誌不就也。”子明曰：“樂則行之，憂則¶違之。”府君曰：“彥聞：治亂損益，各以數至，茍推其運，百¶世可知，願先生以筮一為決之，何如？”子明曰：“占算幽¶微，多則有惑，請命蓍，卦以百年為斷。”府君曰：“諾。”於是¶揲蓍布卦，遇《夬》之《革》（兌上乾下）（兌上離下），舍蓍而嘆曰：“當今¶大運，不過二再傳爾。從今甲申，二十四歲戊申，大亂¶而禍始，宮掖有蕃臣秉政，世伏其強，若用之以道，則¶桓文之舉也；如不以道，臣主俱屠地。”府君曰：“其人安¶出？”朗曰：“參代之墟，有異氣焉，若出，其在並之郊乎？”府¶君曰：“此人不振，蒼生何屬？”子曰：“當有二雄舉而中原¶分。”府君曰：“各能成乎？”朗曰：“我隙彼動，能無成乎？若無¶
<md:KR3a0014_SBCK_010-14b>¶賢人扶之，恐不能成。”府君曰：“請刻其歲。”朗曰：“始於甲¶寅，卒於庚子，天之數也。”府君曰：“何國先亡？”朗曰：“不戰¶德而用詐權，則舊者先亡也。”府君曰：“其後如何？”朗曰：“¶辛醜之歲，有恭儉之主，起布衣而並六合。”府君曰：“其¶東南乎？”朗曰：“必在西北。平大亂者未可以文治，必須¶武定。且西北用武之國也。東南之俗，其弊也剽；西北¶之俗，其興也勃。又況東南，中國之舊主也？中國之廢¶久矣。天之所廢，孰能興之？”府君曰：“東南之歲可刻乎？”¶朗曰：“東南運歷，不出三百，大賢大聖，不可卒遇，能終¶其運，所幸多矣。且辛醜，明王當興，定天下者不出九¶載。己酉，江東其危乎？”府君曰：“明王既興，其道若何？”朗¶
<md:KR3a0014_SBCK_010-15a>¶曰：“設有始有卒，五帝三王之化復矣。若非其道，則終¶驕亢，而晚節末路，有桀、紂之主出焉。先王之道墜地¶久矣，苛化虐政，其窮必酷。故曰：大軍之後，必有兇年；¶積亂之後，必有兇主。理當然也。”府君曰：“先王之道竟¶亡乎？”朗曰：“何謂亡也？夫明王久曠，必有達者生焉。行¶其典禮，此三才五常之所系也。孔子曰：文王既沒，文¶不在茲乎？故王道不能亡也。”府君曰：“請推其數。”朗曰：“¶乾坤之策，陰陽之數，推而行之，不過三百六十六，引¶而伸之，不過三百八十四，天之道也。噫，朗聞之，先聖¶與卦象相契，自魏已降，天下無真主，故黃初元年庚¶子，至今八十四年，更八十二年丙午，三百六十六矣，¶
<md:KR3a0014_SBCK_010-15b>¶達者當生。更十八年甲子，其與王者合乎？用之則王¶道振，不用，洙泗之教修矣。”府君曰：“其人安出？”朗曰：“其¶唐晉之郊乎？昔殷後不王而仲尼生周，周後不王，則¶斯人生晉。夫生於周者，周公之余烈也；生於晉者，陶¶唐之遺風也。天地冥契，其數自然。”府君曰：“厥後何如？”¶朗曰：“自甲申至甲子，正百年矣。過此未或知也。”府君¶曰：“先生說卦，皆持二端。”朗曰：“何謂也？”府君曰：“先生每¶及興亡之際，必曰‘用之以道，輔之以賢，未可量也’，是¶非二端乎？”朗曰：“夫象生有定數，吉兇有前期，變而能¶通，故治亂有可易之理。是以君子之於《易》，動則觀其¶變而玷其占，問之而後行，考之而後舉，欲令天下順¶
<md:KR3a0014_SBCK_010-16a>¶時而進，知難而退，此占算所以見重於先王也。故曰：¶危者使平，易者使頌，善人少惡人多，暗主眾明君寡。¶堯舜繼禪，歷代不逢；伊周復辟，近古亦絕，非運之不¶可變也，化之不可行也？道悠世促，求才實難。或有臣¶而無君，或有君而無臣，故全之者鮮矣。仲尼曰：如有¶用我者，吾其為東周乎？此有臣而無君也。章帝曰：堯¶作《大章》，一夔足矣。此有君而無臣也。是以文武之業，¶遂淪於仲尼；禮樂之美，不行於章帝。治亂之漸必有¶厥由，而興廢之成終罕所遇。《易》曰：功業見乎變。此之¶謂也。何謂無二端！”府君曰：“周公定鼎於郟、鄏，卜世三¶十，卜年八百，豈亦二端乎？”朗曰：“聖人輔相天地，準繩¶
<md:KR3a0014_SBCK_010-16b>¶陰陽，恢皇綱，立人極，修策迥馭，長羅遠羈，昭治亂於¶未然，算成敗於無兆，固有不易之數，不定之期。假使¶庸主守之，賊臣犯之，終不促已成之期，幹未衰之運。¶故曰：周德雖衰，天命未改。聖人知明王賢相不可必¶遇，聖謀睿策有時而弊，故考之典禮，稽之龜策，即人¶事以申天命，懸歷數以示將來。或有已盛而更衰，或¶過算而不及，是故聖人之法所可貴也。向使明王繼¶及，良佐踵武，則當億萬斯年與天無極，豈止三十世¶八百年而已哉？過算余年者，非先王之功，即桓、文之¶力也。天意人事，豈徒然哉？”府君曰：“龜策不出聖謀乎？”¶朗曰：“聖謀定將來之基，龜策告未來之事，遞相表裏，¶
<md:KR3a0014_SBCK_010-17a>¶安有異同？”府君曰：“大哉人謨！”朗曰：“人謀所以安天下¶也。夫天下大器也，置之安地則安，置之危地則危，是¶以平路安車，狂夫審乎難覆；乘奔馭朽，童子知其必¶危，豈有《周禮》既行，歷數不延乎八百；秦法既立，宗祧¶能逾乎二世？噫！天命人事，其同歸乎？”府君曰：“先生所¶刻治亂興廢果何道也？”朗曰：“文質遞用，勢運相乘。稽¶損益以驗其時，百代無隱；考龜策而研其慮，千載可¶知。未之思歟？夫何遠之有？”府君蹶然驚起，因書策而¶藏之，退而學《易》。蓋王氏《易》道，宗於朗焉。其後，宣武正¶始元年歲次甲申，至孝文永安元年二十四歲戊申，¶而胡後作亂，爾朱榮起並州，君臣相殘，繼踵屠地。及¶
<md:KR3a0014_SBCK_010-17b>¶周齊分霸，卒並於西，始於甲寅，終於庚子，皆如其言。¶明年辛醜歲，隋高祖受禪，果以恭儉定天下。開皇元¶年，安康獻公老於家，謂銅川府君曰：“關生殆聖矣，其¶言未來，若合符契。”開皇四年，銅川夫人經山梁，履巨¶石而有娠，既而生文中子，先丙午之期者二載爾。獻公筮之曰：“此子當知矣。”開皇六年¶丙午，文中子知《書》矣，厥聲載路。九年己酉，江東平，高¶祖之政始迨。仁壽四年甲子，文中子謁見高祖，而道¶不行，大業之政甚於桀、紂。於是文中子曰：“不可以有¶為矣。”遂退居汾陽，續《詩》《書》，論禮樂。江都失守，文中寢¶疾，嘆曰：“天將啟堯舜之運，而吾不遇焉，嗚呼！此關先¶
<md:KR3a0014_SBCK_010-18a>¶生所言皆驗也。”¶太原府君，諱凝，字叔恬，文中子亞弟也。貞觀初，君子¶道亨，我先君門人布在廊廟，將播厥師訓，施於王道，¶遂求其書於仲父。仲父以編寫未就不之出，故六經¶之義代莫得聞。仲父釋褐，為監察禦史。時禦史大夫¶杜淹謂仲父曰：“子聖賢之弟也，有異聞乎？”仲父曰：“凝¶忝同氣，昔亡兄講道河汾，亦嘗預於斯，然六經之外¶無所聞也。”淹曰：“昔門人鹹存記焉，蓋薛收、姚義綴而¶名曰《中說》。茲書，天下之昌言也，微而顯，曲而當，旁貫¶大義，宏闡教源。門人請問之端，文中行事之跡，則備¶
<md:KR3a0014_SBCK_010-18b>¶矣。子盍求諸家？”仲父曰：“凝以喪亂以來，未遑及也。”退¶而求之，得《中說》一百余紙，大底雜記不著篇目，首卷¶及序則蠹絕磨滅，未能詮次。會仲父黜為胡蘇令，嘆¶曰：“文中子之教不可不宣也，日月逝矣，歲不我與。”乃¶解印而歸，大考六經之，而繕錄焉。《禮論》《樂論》各亡其¶五篇，《續詩》《續書》各亡《小序》，推《元經》《贊易》具存焉，得六¶百六十五篇，勒成七十五卷，分為六部，號曰“王氏六¶經”。仲父謂諸子曰：“大哉兄之述也，以言乎皇綱帝道，¶則大明矣，以言乎天地之間，則無不至焉。自春秋以¶來，未有若斯之述也。”又謂門人曰：“不可使文中之後¶不達於茲也。”乃召諸子而授焉。貞觀十六年，余二十¶
<md:KR3a0014_SBCK_010-19a>¶一歲，受六經之義；三年，頗通大略。嗚呼！小子何足以¶知之，而有誌焉。十九年，仲父被起為洛州錄事，又以¶《中說》授余曰：“先兄之緒言也。”余再拜曰：“《中說》之為教¶也，務約致深，言寡理大，其比方《論語》之記乎？孺子奉¶之，無使失墜。”余因而辯類分宗，編為十編，勒成十卷，¶其門人弟子姓字本末，則訪諸紀牒，列於外傳，以備¶宗本焉。且《六經》《中說》，於以觀先君之事業，建義明道，¶垂則立訓，知文中子之所為者，其天乎？年序浸遠，朝¶廷事異，同誌淪殂，帝閽攸邈，文中子之教抑而未行，¶籲可悲哉！空傳子孫以為素業雲爾。時貞觀二十三¶年正月序。¶
<md:KR3a0014_SBCK_010-19b>¶<md:KR3a0014_SBCK_010-19b>¶
