# -*- mode: mandoku-view; -*-
#+TITLE: 中說
#+DATE: 2015-09-11 03:50:52.068117
#+PROPERTY: ID KR3a0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB03n0101-006文中子中説-卷第六.
<pb:KR3a0014_SBCK_006-1a>¶
中&KR0003;卷第六¶
禮樂篇　阮　逸　註¶
子曰吾於禮樂正失而已(正礼樂㳂革/之文而已)如其制作以俟¶
明哲必也崇貴乎(王道盛則可以制礼作樂明哲君子/必得公輔崇貴之位乃助成王道也)賈¶
瓊薛収曰道不行如之何子曰父母安之兄弟愛之¶
朋友信之施於有政道亦行矣奚謂不行(乱世道不能/済天下則修)¶
(身以正/家可矣)子謂任薛王劉崔盧之昏非古也何以視譜¶
(古者氏族家譜所以標門地謹昏姻也任姓出黄帝六代孫大壬/薛姓出黄帝六代孫奚仲居薛此二姓同譜王姓出舜之後封於)¶
(劉至漢有王於斉者号王氏此二姓同譜崔姓帝嚳姜嫄之後居/崔邑盧姓亦姜姓之後居盧囯此二姓同譜皆古礼不通昏也)¶
文中子曰帝之不帝乆矣(百王稱帝者相㳂前代号也/自秦始皇始故曰不帝乆矣)王孝¶
逸曰敢問元經之帝何也(三代&KR0091;王故春秋書王以尊天子/禀正朔也秦漢&KR0091;帝則元經書帝)¶
<pb:KR3a0014_SBCK_006-1b>¶
(以尊中囯而/明正統也)子曰絜名索實此不可去(㪯後帝之名者貴/存前帝之實也中)¶
(囯天子不/可去此号)其爲帝實失而名存矣(實道也名/空号尔)或問謝安¶
子曰簡矣(謝安字安石爲東晉相処富貴而獨退静破/符堅而无喜色終優游東山此簡可見矣)問王¶
導子曰敬矣(王導字茂弘事晉元明成三帝爲相/每進爵必拜元帝山陵此恭可見矣)問温嶠子¶
曰毅人也(嶠字太真与王導平王敦蘇峻之乱皆有功&KR0004;鎮武/昌聞囯難泣涕率兵來赴天子留嶠輔政嶠讓王導)¶
(此果毅/可知矣)問桓温子曰智近謀逺鮮不及矣(温字子元爲晉/將軍破李勢平)¶
(符健有功爲大都督又此伐不巳爲慕垂/所敗㱕而潜有篡志此智近謀逺之驗)賈瓊問羣居之¶
道子曰同不害正異不傷物(外雖同而内必正内雖異/則外无傷此中庸者乎)曰¶
可終身而行乎子曰烏乎而不可也(烏何/也)古之有道¶
者内不失真而外不殊俗夫如此故全也(知道可与適/道者也不失)¶
(真可与立者也不殊俗可与/權者也三者備何往不全)繁師𤣥曰敢問稽古之利子¶
<pb:KR3a0014_SBCK_006-2a>¶
曰執古以御今之有乎(今之有利者皆古/有之矣故必稽古)子曰居近識¶
逺處今知古惟學矣乎(孔子曰吾非生而知/之好古敏以求之)子曰恭則物¶
服(儼然人望/而畏之)慤則有成(先誠/其意)平則物化(无私於物/物亦公焉)子曰我¶
未見平者也(隋政/多私)或曰君子仁而已矣何用禮爲子曰¶
不可行也(行仁必以/礼節之)或曰禮豈爲我輩設哉(阮籍/云)子不¶
荅旣而謂薛收曰斯人也旁行而不流矣(旁行一隅不/知流通之変)¶
安知教意哉有&KR0002;謂先王之道斯爲美也(有&KR0002;孔/子弟子)文中¶
子曰七制之主道斯盛矣(七制注/見上)薛收曰何爲其然¶
子曰嗚呼惟明王能受訓(續書/有訓)收曰無制而有訓何¶
謂也子曰其先帝之制未亡乎大臣之命尚正乎(&KR0002;/孝)¶
(武之制未亡霍光之命尚正則可以訓前漢諸帝也光/武之制未亡桓榮之命尚正則可以訓後漢諸君也)無制而¶
<pb:KR3a0014_SBCK_006-2b>¶
有訓天下其無大過矣否則蒼生不無大憂焉(&KR0002;昌/邑王)¶
(不廢東海王不讓則必/有兵爭起而生民憂也)薛收曰讃其非古乎(續書/有讃)子曰唐¶
虞之際斯爲盛大禹皐陶所以順天休命也(益賛于禹/又臯陶曰)¶
(賛賛/襄哉)文中子曰議天子所以兼采而愽聽也(續書/有議)唯¶
至公之主爲能擇焉(公朝共議/擇善而從)文中子曰誡其至矣乎¶
(續書/有誡)古之明王敬慎所未見悚懼所未聞刻於盤盂¶
(盤銘云德日新荀子曰君者盤也水者民/也盤圓則水圓君者盂也盂方則水方)勒於几杖(杖銘云挾/危定傾皆)¶
(戒/也)居有常念動無過事其誡之功乎(常念日新扶危/之誡自无過)薛¶
收曰諌其見忠臣之心乎(續書/有諫)其志直其言危(志直/&KR0002;周)¶
(昌云口不能言心知不可是也言危&KR0002;/樊噲云陛下獨不見趙髙之事乎是也)子曰必也直而不迫¶
危而不詆其知命者之所爲乎(不迫&KR0002;賈&KR0105;曰今之進/言者皆云天下治臣獨)¶
<pb:KR3a0014_SBCK_006-3a>¶
(以爲未是也知命爲知其君/可諫則諌進退不違天命也)狡乎逆上吾不與也(狡謂志不/直也言不)¶
(危也非忠/順故曰逆)賈瓊曰虐哉漢武未甞從諌也子曰孝武其¶
生知之乎雖不從未甞不恱而容之(子言漢武大躰生/知不由人諌而理)¶
(也&KR0002;&KR0004;即位崇太斈立明堂黜百家䇿賢良雄才大畧此/皆天縱也如汲黯之訐方朔之滑稽雖未聽亦能容之矣)故賢¶
人攅于朝直言屬於耳斯有志於道故能知悔而康¶
帝業(賢人&KR0002;仲舒申公枚臯相如嚴楽輩是也此数子每大臣/奏事則皆辨論之是攅于朝属於耳也晚年下詔斍用兵)¶
(之悔封丞相田千秋爲冨/民侯是知悔而帝業康也)可不謂有志之主乎(續書所/以有志)子曰¶
姚義之辯李靖之智賈瓊魏徴之正薛收之仁程元¶
王孝逸之文加之以篤固(七子各得一長/更能敦篤則固)申之以礼樂¶
可以成人矣(旣固矣必能成之礼/楽通才然後及也)子謂京房郭璞古之¶
亂常人也(京房字君明習災変之斈以卦直日用亊本姓李氏/而輙自推律改為京氏郭璞字景純好隂陽筭術&KR0013;)¶
<pb:KR3a0014_SBCK_006-3b>¶
(髪衘刀竟坐誅二子並/乖正經乱人倫者也)子曰冠禮廢天下無成人矣昏禮¶
廢天下無家道矣(士冠昏礼二十而冠三十/而昏成人正家不可廢也)喪禮廢天下¶
遺其親矣𥙊礼廢天下忘其祖矣(亦言士䘮𥙊礼也孟子/曰末有仁而遺其親也)¶
(又曰𥙊必/自其祖)嗚呼吾末如之何也巳矣(傷時廢/此四礼)越公問政¶
子曰恭以儉(楊素驕侈/故規之)邳公問政(蘇威封邳囯/公為僕射)子曰清以¶
平(威以老臣貴位引其子夔預朝/政非清白公平也故亦規之)安平公問政(李徳林封/安平郡公)子¶
曰無闘人以名(徳林文斈擅名然多自&KR0018;見/毁于時故規之使无闘名)子謂薛收¶
賈瓊曰春秋元經其衰世之意乎義直而微言曲¶
而中(直微曲中盖/&KR0096;行取中)越公&KR0004;見子遇内史薛公曰公見王¶
通乎(楊素問/薛道衡)薛公曰郷人也(並家/河東)是其家傳七世矣¶
(家傳/儒業)皆有經濟之道而位不逢(不逢/明時)越公曰天下豈¶
<pb:KR3a0014_SBCK_006-4a>¶
有七世不逢乎薛公曰君子道消十世不逢有矣(&KR0002;/孔)¶
(子自弗父何嗣厲公及正考甫佐戴武宣公至孔父嘉/立殤公至仲尼凡三百年不遇明時三十年爲一世)越公曰¶
奚&KR0002;其祖公曰王氏有祖父焉有子孫焉雖然乆於¶
其道鍾美於是也是人必能叙彞倫矣(六經續而/彞倫叙)子出¶
自蒲𨵿(自長安出蒲州/龍門関北㱕晋)𨵿吏陸逢止之曰未可以遯我¶
生民也(陸逢賢人/隱於関吏)子爲之𪧐翌日而行(子知其賢意在生/民故特爲𪧐未忍)¶
(聖道/去)陸逢送子曰行矣江湖鱣鯨非溝瀆所容也(大非)¶
(羣小/所知)程元曰敢問風自火出家人何也(易&KR0143;/詞)子曰明¶
内而齊外(離明/巽斉)故家道正而天下正(治囯者/先斉家)子曰仁義¶
其教之本乎(立人之道曰仁/与義是謂教本)先王以是繼道德而興礼¶
樂者也(韓愈曰仁与義爲定名道与德爲虚位然/則道徳者本仁而中和之所以爲礼楽也)子曰礼其¶
<pb:KR3a0014_SBCK_006-4b>¶
皇極之門乎聖人所以嚮明而節天下也(喻門南向使/人出入而莭)¶
(限内/外)其得中道乎(解上文/皇極義)故能辯上下定民志(上不/偪下)¶
(下不僣上人志/自定是中也)或問君子子曰知微知章知柔知剛(易/係)¶
(即此微章柔/辝)曰君子不噐何如子曰此之謂不器(剛是不噐)文¶
中子曰周齊之際王公大臣不暇及禮矣(北斉髙洋至/髙緯二十八)¶
(年後周自字文斍至介囯公二十五/年日㝷干戈雖有名臣豈暇及礼哉)獻公曰(安康/献公)天子失禮¶
則諸侯脩於國諸侯失禮則大夫脩於家(周東迁&KR0022;礼/䘮韓宣子適)¶
(魯曰周礼在魯矣此諸侯脩於囯也魯三家專政八/佾舞庭孔子自衛反魯乃定礼楽此大夫脩於家也)禮樂之作¶
獻公之志也(礼論楽論蓋推/献公之志而作)程元問六經之致(續/經)子曰¶
吾續書以存漢晉之實(續書起於漢髙/祖止晉武帝)續詩以辯六¶
代之俗(六代詩/見上)修元經以斷南北之疑(晋東迁故南朝/推運曆者因以)¶
<pb:KR3a0014_SBCK_006-5a>¶
(齊梁陳爲正統後魏據中原故北朝推運曆者以北斉周隋爲正/統扵是南北二史夷虜相稱而天下疑矣元經者所以尊中囯故)¶
(中囯无主則正統在晋宋/中囯有主則正統㱕魏周)讃易道以申先師之㫖(申明十/翼也)正¶
礼樂以旌後王之失(後王有不合周公制/作者則論而正之)如斯而已矣¶
程元曰作者之謂聖述者之謂明天子何處乎(處居/中)¶
子曰吾於道屢伸而已(言我亦不作亦不述盖以微言/絶大義乖則我再三伸明之尔)其好¶
而能樂勤而不猒者乎(言我但好斈/不猒而已)聖與明吾安敢處¶
(不敢當程/元所言)子曰有坐而得者有坐而不得者有行而至¶
者有不行而至者(老子曰坐進此道書曰行之惟難坐之行/之一也而有得有不得有至有不至此言)¶
(人性差殊各由/所習遂相逺也)子曰見而存(固所見而/存諸心)未&KR0002;不見而存者¶
也(不待見而心常存之猶言/不勉而中不言而信也)子曰君子可招而不可誘(可/以)¶
(礼招不可/以機誘)可棄而不可慢(弃謂道不同/慢謂傷名教)輕譽苟毀好憎尚¶
<pb:KR3a0014_SBCK_006-5b>¶
怒小人哉(四者/任情)子曰以𫝑交者𫝑傾則絶以利交者¶
利窮則散故君子不與也(不与/之交)子謂薛收善接小人¶
逺而不踈近而不狎頽如也(頽如不矜/持之皃)子遊汾亭坐鼓¶
琴(君子不/去琴瑟)有舟而釣者過曰美哉琴意(釣隱者也/聞琴知意)傷而¶
和怨而靜(傷怨和靜乃/縵傷絃調也)在山澤而有廊廟之志非太公¶
之都磻溪則仲尼之宅泗濱也(時乱賢人隱於/野磻薄官反)子驟而¶
鼔南風釣者曰嘻非今日事也道能利生民功足濟¶
天下其有虞氏之心乎不如舜自鼔也聲存而操変¶
矣(所傳南風声則有矣而所/操者之情則変而不𩔖)子遽捨琴謂門人曰情之変¶
聲也如是乎起將延之釣者揺竿鼔栧而逝門人追¶
之子曰無追也播鼗武入于河擊磬㐮入于海固有¶
<pb:KR3a0014_SBCK_006-6a>¶
之也(掌鼗掌磬之官武㐮是其名也/魯哀公時礼壞樂崩楽人皆去)遂志其事作汾亭操¶
焉(文中子/撰此操)子之夏城(絳州有/夏城縣)薛收姚義後遇牧豕者問¶
塗焉牧者曰從誰欤薛收曰從王先生也牧者曰有¶
鳥有鳥則飛于天有魚有魚則潜于淵(一本作泉後/人避唐諱也)知¶
道者蓋黙黙焉(牧者亦隱士也意謂魚鳥尚/得其所知道者何不黙而遁)子聞之謂薛¶
收曰獨善可矣(斥牧/者)不有言者誰明道乎(旣云知道即/不可獨善其)¶
(身必當言于天/下使明而行焉)子不相形(不可以/皃取人)不禱疾(无妄之疾/勿藥有喜)不卜非¶
義(不疑/何卜)子曰君子不受虚譽不祈妄福不避死義(三/者)¶
(常徳/也)文中子曰記人之善而忘其過温大雅能之(&KR0055;/而)¶
(弘能/容勿)處貧賤而不懾魏徴能之(直而遂/能強立)聞過而有喜¶
色程元能之(好/斈)亂丗羞富貴竇威能之(好礼儉粛/竇田候反)慎¶
<pb:KR3a0014_SBCK_006-6b>¶
密不出董常能之(知/時)陳叔逹謂子曰吾視夫子之道¶
何其早成也(子謁隋文帝時年/二十一是早成)子曰通於道有志焉又焉¶
取乎早成耶(言志斈於道/非務早成)叔逹出遇程元竇威於𡍼因¶
言之程元曰夫子之成也吾儕慕道乆矣未甞不充¶
欲焉(所問道必/充其欲)遊夫子之門者未有問而不知求而不¶
給者也(凢登門者/皆充欲)詩云實獲我心蓋天啓之非積斈能¶
致也(言早成亦非志斈/盖天縱生知尔)子聞之曰元汝知乎哉天下未¶
有不斈而成者也(必湏/斈)或問長生神仙之道子曰仁¶
義不修孝悌不立奚爲長生(苟不仁不孝/長生何為)甚矣人之无¶
厭也(秦皇漢武/无猒妄求)或問嚴光樊英名隱(光字子陵少与漢/光武同斈除為諫)¶
(議不就耕於冨春山釣於瀬上樊英字季斉明經善推歩/之術順帝徴不出隱於壺山此並不求名而隱故曰名隱)子曰¶
<pb:KR3a0014_SBCK_006-7a>¶
古之避言人也(避毀譽之/言而已)問東方朔(朔字蔓倩漢武帝時/爲郎諸郎呼爲狂人)¶
(醉歌曰陸沉於/俗避世金馬門)子曰人隱者也(詭迹混俗不自求别/於衆人故曰人隱)子曰¶
自太伯虞仲巳來天下鮮避地者也(古公長子太伯次/虞仲少季歷季歷)¶
(子昌有聖瑞太伯虞仲知立季歷以及昌於是如荆吴以讓季歷/一云虞仲乃仲雍之孫也君於吴後武王克啇封虞仲於周未知)¶
(孰是言二人皆奔之逺/地以避賢君故曰避地)仲長子光天隱者也無往而不適¶
矣(因言数人其隱則一而道德相逺或藏名或混俗或讓囯皆執/一有迹也淮天隱浩然太虚孰爲名孰爲俗孰爲囯惟変所適)¶
(人不能知/是天隱也)子曰遁世無悶其避世之謂乎(避世即天隱也/生世間治則彰)¶
(乱則晦樂則行憂則違適時而已又/何悶哉此与名隱人隱地隱異矣)非夫無可無不可不能¶
齊也(可不可斉致/則成天隱)文中子曰小雅盡廢而春秋作矣(四/夷)¶
(交侵故春秋/作以尊中囯)小化皆衰而天下非一帝(續詩有大化小化亦/大小雅之義也及其)¶
(衰也四夷僣帝/号故曰非一帝)元經所以續而作者其衰世之意乎(救/丗)¶
<pb:KR3a0014_SBCK_006-7b>¶
(衰故續春/秋之法)子在絳出于野遇陳守(叔逹時爲/絳郡守)曰夫子何之¶
乎子曰將之夏(絳州夏/城縣)陳守令勸吏息役(慮其師/見役民)董常¶
聞之曰吾知夫子行國矣未甞虚行也(漢置八使行囯/以&KR0026;天下風俗)¶
(文中子一布衣出行而/郡守息役是不虚行也)賈瓊事楚公困䜛而歸以告子(楚/公)¶
(注見/上)子曰瓊汝將閉門却掃歟不知緘口而内修也(古/人)¶
(杜門却掃者義在/緘口淨其内也)瓊未逹古人之意焉(將謂真/閉門)仲長子¶
光曰在險而運竒不&KR0002;宅平而無爲(運竒一時之用/无爲長世之啚)文¶
中子以爲知言(言得大/者逺者)文中子曰其名彌消其德彌長¶
其身彌退其道彌進此人其知之矣(此人即謂仲長子/光也退宅平无爲)¶
(則知消長進/退之極致也)子曰知之者不如行之者(苟不能行/猶不知)行之者¶
不如安之者(委物以能不勞聦明安然而事/自行此亦廣上文无爲之義)仲長子光字¶
<pb:KR3a0014_SBCK_006-8a>¶
不曜董常字履常子曰稱德矣子之叔弟績字無功¶
子曰字朋友之職也(朋友呼而字/之非自立也)神人無功非爾所冝¶
也常名之(績終号无功子自/作傳弃官不仕)季弟名静薛收字之曰保¶
名子聞之曰薛生善字矣静能保名有稱有誡薛生¶
於是乎可與友也(表德則稱之未有可/稱則誡之盖益友矣)¶
中說卷第六¶
<pb:KR3a0014_SBCK_006-8b>¶
