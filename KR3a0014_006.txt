# -*- mode: mandoku-view -*-
#+TITLE: 中說
#+DATE: 2017-01-15 14:46:06
#+PROPERTY: ID KR3a0014
#+PROPERTY: BASEEDITION CBETA
#+PROPERTY: JUAN 6
#+PROPERTY: FILE SB03n0101-004文中子中説-卷第四.
#+PROPERTY: LASTPB  <md:KR3a0014_SBCK_005-8a>

# src: ZHONGSHUO 6.1; ED. SIKU 6.1A SORELY NEEDED CONVENTIONAL PROTESTATIONS OF UNCREATIVE HUMILITY
** 中說卷第六
*** 禮樂篇
　阮　逸　註¶
子曰：
吾於禮樂，
正失而已。
如其制作，
以俟¶明哲，
必也崇貴乎？

# src: ZHONGSHUO 6.2; ED. SIKU 6.1A DON’T MOAN! BEGIN AT HOME!
賈¶瓊、薛收曰：
道不行，
如之何？
子曰：
父母安之，
兄弟愛之，¶
朋友信之。
施於有政，
道亦行矣，
奚謂不行？

# src: ZHONGSHUO 6.3; ED. SIKU 6.1A; ed. xx: 108 WHERE THERE ARE NO ANCIENT RULES THERE IS NO NEED TO GO BY THE BOOK
子謂：
任、薛、王、劉、崔、盧之昏，
非古也，
何以視譜？

# src: ZHONGSHUO 6.4; ED. SIKU 6.1B EMPERORS IN NAME ONLY
文中子曰：
帝之不帝久矣。
王孝¶逸曰：
敢問《元經》之帝何也？
子曰：
絜名索實，
此不可去。
其為帝，
實失而名存矣。

# src: ZHONGSHUO 6.5; ED. SIKU 6.1B PASSING JUDGEMENT ON FOURTH CENTURY NOTABLES
或問謝安。
子曰：
簡矣。
問王¶導。
子曰：
敬矣。
問溫嶠。
子¶曰：
毅人也。
問桓溫。
子曰：
智近謀遠，
鮮不及矣。

# src: ZHONGSHUO 6.6; ED. SIKU 6.2A ON LYING LOW WHILE BEING ONESELF
賈瓊問群居之¶道。
子曰：
同不害正，
異不傷物。
曰：
可終身而行乎？
子曰：
烏乎而不可也？
古之有道¶者，
內不失真，
而外不殊俗，
夫如此故全也。

# src: ZHONGSHUO 6.7; ED. SIKU 6.2A THE USES OF ANTIQUARIANISM
繁師玄曰：
敢問稽古之利。
子¶曰：
執古以禦今之有乎？

# src: ZHONGSHUO 6.8; ED. SIKU 6.2B ON BEING A CONCERNED SCHOLAR OF THE THE “OTHER”
子曰：
居近識¶遠，
處今知古，
惟學矣乎？

# src: ZHONGSHUO 6.9; ED. SIKU 6.2B THE MAGIC OF SELF-CULTIVATION
子曰：
恭則物¶服，
愨則有成，
平則物化。

# src: ZHONGSHUO 6.10; ED. SIKU 6.2B MORALIST DESPONDENCE
子曰：
我¶未見平者也。

# src: ZHONGSHUO 6.11; ED. SIKU 6.2B; ed. xx: 118 WHY RITUAL PROPRIETY IS NOT EXPENDABLE
或曰：
君子仁而已矣，
何用禮為？
子曰：
不可行也。
或曰：
禮豈為我輩設哉？
子不答，
既而謂薛收曰：
斯人也，
旁行而不流矣，
安知教意哉？
有若謂先王之道，
斯為美也。

# src: ZHONGSHUO 6.12.1; ED. SIKU 6.2B THE PERSISTENCE OF THE ADMINISTRATIVE SYSTEM IN THE FORM OF INHERITED INSTRUCTIONS
文中¶子曰：
七制之主，
道斯盛矣。
薛收曰：
何為其然？
子曰：
嗚呼！
惟明王能受訓。
收曰：
無制而有訓，
何¶謂也？

# src: ZHONGSHUO 6.12; ED. SIKU 6.2B THE PERSISTENCE OF THE ADMINISTRATIVE SYSTEM IN THE FORM OF INHERITED INSTRUCTIONS
子曰：
其先帝之制未亡乎？
大臣之命尚正乎？
無制而¶有訓，
天下其無大過矣。
否則蒼生不無大憂焉。

# src: ZHONGSHUO 6.13; ED. SIKU 6.3A THE ANTIQUITY OF CELEBRATORY POETRY
薛收曰：
贊其非古乎？
子曰：
唐、¶虞之際，
斯為盛。
大禹、臯陶，
所以順天休命也。

# src: ZHONGSHUO 6.14; ED. SIKU 6.3A THE IMPORTANCE OF PUBLIC SPACE
文中子曰：
議，
天子所以兼采而博聽也，
唯¶至公之主為能擇焉。

# src: ZHONGSHUO 6.15; ED. SIKU 6.3A ON PUBLIC WARNINGS
文中子曰：
誡，
其至矣乎？¶
古之明王，
敬慎所未見，
悚懼所未聞；
刻於盤盂，¶
勒於幾杖；
居有常念，
動無過事。
其誡之功乎？

# src: ZHONGSHUO 6.16; ED. SIKU 6.3B ON REMONSTRATION
薛¶收曰：
諫其見忠臣之心乎？
其誌直，
其言危。
子曰：
必也直而不迫，¶
危而不詆，
其知命者之所為乎？
狡乎逆上，
吾不與也。

# src: ZHONGSHUO 6.17; ED. SIKU 6..3B COMING TO THE RESCUE OF THE MUCH-MALIGNED CALLOUS EMPEROR WU OF THE HAN
賈瓊曰：
虐哉，
漢武！
未嘗從諫也。
子曰：
孝武，
其¶生知之乎？
雖不從，
未嘗不悅而容之。
故賢¶人攢於朝，
直言屬於耳。
斯有誌於道，
故能知悔而康¶帝業。
可不謂有誌之主乎？

# src: ZHONGSHUO 6.18; ED. SIKU 6.4A PRAISING ONE’S OWN FOLKS
子曰：
姚義之辯，
李靖之智，
賈瓊、魏徵之正，
薛收之仁，
程元、¶王孝逸之文，
加之以篤固，
申之以禮樂，¶
可以成人矣。

# src: ZHONGSHUO 6.19; ED. SIKU 6.4A DOING DOWN THE PHILOLOGICAL PROFESSIONALS
子謂京房、郭璞，
古之¶亂常人也。

# src: ZHONGSHUO 6.20; ED. SIKU 6.4B PERSONALISED ADVICE ON POLITICAL ADMINISTRATION
子曰：冠禮廢，天下無成人矣；昏禮¶廢，天下無家道矣；喪禮廢，天下¶遺其親矣；祭禮廢，天下忘其祖矣。嗚呼！吾末如之何也已矣。
越公問政。¶
子曰：
恭以儉。
邳公問政。
子曰：
清以¶平。
安平公問政。
子¶曰：
無鬥人以名。

# src: ZHONGSHUO 6.21; ED. SIKU 6.5A EXPLAINING THE ANNALS AND THE PRIMAL CLASSIC
子謂薛收、¶賈瓊曰：
《春秋》、《元經》，
其衰世之意乎？
義直而微，
言曲¶而中。

# src: ZHONGSHUO 6.22.1; ED. SIKU 6.5A A NEIGHBOUR’S ASSESSMENT AND RECOMMENDATION OF THE WANG FAMILY TRADITION AND OF WANG TONG HIMSELF
越公初見子，
遇內史薛公曰：
公見王¶通乎？
薛公曰：
鄉人也。
是其家傳七世矣，¶
皆有經濟之道，
而位不逢。
越公曰：
天下豈¶有七世不逢乎？

# src: ZHONGSHUO 6.22; ED. SIKU 6.5A A NEIGHBOUR’S ASSESSMENT AND RECOMMENDATION OF THE WANG FAMILY TRADITION AND OF WANG TONG HIMSELF
薛公曰：
君子道消，
十世不逢有矣。
越公曰：
奚若其祖？
公曰：
王氏有祖父焉，
有子孫焉。
雖然，
久於¶其道，
鐘美於是也，
是人必能敘彜倫矣。

# src: ZHONGSHUO 6.23; ED. SIKU 6.5B AN INSPIRED KEEPER OF THE PASS FACED WITH A VAGABOND CONFUCIAN 江湖儒
子出¶自蒲關。
關吏陸逢止之曰：
未可以遁我¶生民也。
子為之宿，
翌日而行。
陸逢送子曰：
行矣，
江湖鳣鯨，
非溝瀆所容也。

# src: ZHONGSHUO 6.24; ED. SIKU 6.5B A PUZZLING PHRASE IN THE CHANGES
程元曰：
敢問風自火出，家人，
何也？
子曰：
明¶內有齊外，
故家道正而天下正。

# src: ZHONGSHUO 6.25; ED. SIKU 6.5B THE FOUNDATIONS OF EDUCATION
子曰：
仁義¶其教之本乎？
先王以是繼道德而興禮¶樂者也。

# src: ZHONGSHUO 6.26; ED. SIKU 6.5B RITUAL PROPRIETY THE BASIS OF THE SAGE’S PROJECT OF GOOD ORDER
子曰：
禮其¶皇極之門乎？
聖人所以向明而節天下也。
其得中道乎？
故能辯上下，
定民誌。

# src: ZHONGSHUO 6.27; ED. SIKU 6.6A HOW NOT TO ALLOW ONESELF TO BE USED AS AN INSTRUMENT
或問君子。
子曰：
知微、知章、
知柔、知剛。
曰：
君子不器，
何如？
子曰：
此之謂不器。

# src: ZHONGSHUO 6.28; ED. SIKU 6.6A APPROPRIATE RITUAL PROPRIETY AND RITUAL MUSIC ATTEMPTED CREATED TO ACCORD WITH THE TIMES BY WANG TONG’S GRANDFATHER
文¶中子曰：
周、齊之際，
王公大臣不暇及禮矣。
獻公曰：
天子失禮，¶
則諸侯修於國；
諸侯失禮，
則大夫修於家。
禮樂之作，¶
獻公之誌也。

# src: ZHONGSHUO 6.29.1; ED. SIKU 6.6B JUSTIFYING THE SEQUELS
程元問六經之致。
子曰：
吾續《書》以存漢、晉之實，
續《詩》以辯六¶代之俗，
修《元經》以斷南北之疑，
贊《易》道以申先師之旨，
正¶《禮》《樂》以旌後王之失。
如斯而已矣。

# src: ZHONGSHUO 6.29.2; ED. SIKU 6.6B JUSTIFYING THE SEQUELS
程元曰：
作者之謂聖，
述者之謂明，
夫子何處乎？
子曰：
吾於道，
屢伸而已。
其好¶而能樂，勤而不厭者乎？
聖與明吾安敢處？

# src: ZHONGSHUO 6.30; ED. SIKU 6.7A YOU CAN’T EVER BE SURE TO WIN, CAN YOU!
子曰：
有坐而得者，
有坐而不得者；
有行而至¶者，
有不行而至者。

# src: ZHONGSHUO 6.31; ED. SIKU 6.7A THE INVISIBLE INVALUABLE STORE
子曰：
見而存，
未若不見而存者¶也。

# src: ZHONGSHUO 6.32; ED. SIKU 6.7A THE SUPERIOR MAN IMPERVIOUS TO SEDUCTION
子曰：
君子可招而不可誘，
可棄而不可慢。
輕譽茍毀，
好憎尚¶怒，
小人哉！

# src: ZHONGSHUO 6.33; ED. SIKU 6.7A AGAINST STRATEGIC OPPORTUNISM IN HUMAN RELATIONS, WHICH MUST AIM TO BE STABLE AND LASTING
子曰：
以勢交者，
勢傾則絕；
以利交者，¶
利窮則散。
故君子不與也。

# src: ZHONGSHUO 6.34; ED. SIKU 6.7A XUE SHOU’S SOCIAL GRACES
子謂：
薛收善接小人，¶
遠而不疏，
近而不狎，
頹如也。

# src: ZHONGSHUO 6.35.1; ED. SIKU 6.7B POETIC ENCOUNTER WITH AN ANGLER
子遊汾亭，
坐鼓¶琴，
有舟而釣者過，
曰：
美哉，
琴意！
傷而¶和，
怨而靜。
在山澤而有廊廟之誌。
非太公¶之都磻溪，
則仲尼之宅泗濱也。

# src: ZHONGSHUO 6.35.2; ED. SIKU 6.7B POETIC ENCOUNTER WITH AN ANGLER
子驟而¶鼓《南風》。
釣者曰：
嘻！
非今日事也。
道能利生民，
功足濟¶天下，
其有虞氏之心乎？
不如舜自鼓也。
聲存而操變¶矣。
子遽舍琴，
謂門人曰：
情之變¶聲也，
如是乎？

# src: ZHONGSHUO 6.35; ED. SIKU 6.7B POETIC ENCOUNTER WITH AN ANGLER
起將延之，
釣者搖竿鼓枻而逝。
門人追¶之，
子曰：
無追也。
播鼗武入於河，
擊磬襄入於海，
固有¶之也。
遂誌其事，
作《汾亭操》¶焉。

# src: ZHONGSHUO 6.36.1; ED. SIKU 6.8A THE SWINEHERD’S LESSON PERFECTLY FINE - BUT ONE MUST NOT SIT ON WISDOM
子之夏城，
薛收、姚義後，
遇牧豕者問¶塗焉。
牧者曰：
從誰歟？
薛收曰：
從王先生也。
牧者曰：
有¶鳥有鳥，
則飛於天。
有魚有魚，
則潛於淵。
知¶道者蓋默默焉。

# src: ZHONGSHUO 6.36; ED. SIKU 6.8A THE SWINEHERD’S LESSON PERFECTLY FINE - BUT ONE MUST NOT SIT ON WISDOM
子聞之，
謂薛¶收曰：
獨善可矣。
不有言者，
誰明道乎？

# src: ZHONGSHUO 6.37; ED. SIKU 6.8A DIVINATORY PRACTICES THE MASTER ESCHEWED
子不相形，
不禱疾，
不卜非¶義。

# src: ZHONGSHUO 6.38; ED. SIKU 6.8B THREE POINTS ABOUT THE SUPERIOR MAN
子曰：
君子不受虛譽，
不祈妄福，
不避死義。

# src: ZHONGSHUO 6.39; ED. SIKU 6.8B DISCIPLES’ POTENTIAL
文中子曰：
記人之善而忘其過，
溫大雅能之。
處貧賤而不懾，
魏徵能之。
聞過而有喜¶色，
程元能之。
亂世羞富貴，
竇威能之。
慎¶密不出，
董常能之。

# src: ZHONGSHUO 6.40.1; ED. SIKU 6.8B WHAT ACCUMULATED STUDY CANNOT ATTAIN
陳叔達謂子曰：
吾視夫子之道，¶
何其早成也？
子曰：
通於道有誌焉，
又焉¶取乎早成耶？
叔達出遇程元、竇威於塗，
因¶言之。
程元曰：
夫子之成也，
吾儕慕道久矣，
未嘗不充¶欲焉。
遊夫子之門者，
未有問而不知，
求而不¶給者也。

# src: ZHONGSHUO 6.40.2; ED. SIKU 6.8B WHAT ACCUMULATED STUDY CANNOT ATTAIN
《詩》雲：
實獲我心。
蓋天啟之，
非積學能¶致也。
子聞之曰：
元，
汝知乎哉？
天下未¶有不學而成者也。

# src: ZHONGSHUO 6.41; ED. SIKU 6.9A ON PHILOSOPHICAL PLEONEXIA
或問長生神仙之道。
子曰：
仁¶義不修，
孝悌不立，
奚為長生？
甚矣，
人之無¶厭也！

# src: ZHONGSHUO 6.42; ED. SIKU 6.9A AVOIDING TAKING INTELLECTUAL POSITION VERSUS AVOIDING INTERACTING WITH PEOPLE
或問嚴光、樊英名隱。
子曰：
古之避言人也。
問東方朔。
子曰：
人隱者也。

# src: ZHONGSHUO 6.43; ED. SIKU 6.9B RECLUSEHOOD OF THE EARTHLY AND THE HEAVENLY KIND, FROM TIMES IMMEMORIAL
子曰：“
自太伯、虞仲已來，
天下鮮避地者也。
仲長子光，
天隱者也，
無往而不適¶矣。

# src: ZHONGSHUO 6.44; ED. SIKU 6.9B CATCHING UP WITH ZHUANGZI CHAPTER II
子曰：
遁世無悶，
其避世之謂乎？
非夫無可無不可，
不能¶齊也。

# src: ZHONGSHUO 6.45; ED. SIKU THE BIRTH OF THE PRIMAL CLASSIC FROM THE SPIRIT OF POLITICAL DESPAIR
文中子曰：
《小雅》盡廢而《春秋》作矣。
小化皆衰，
而天下非一帝。
《元經》所以續而作者，
其衰世之意乎？

# src: ZHONGSHUO 6.46; ED. SIKU 6.10A AVOIDING MILITARY SERVICE
子在絳。
出於野，
遇陳守。
曰：
夫子何之¶乎？
子曰：
將之夏。
陳守令勸吏息役。
董常¶聞之曰：
吾知夫子行國矣，
未嘗虛行也。

# src: ZHONGSHUO 6.47; ED. SIKU 6.10A JIA QIONG’S LIMITATIONS AND HIS FAILURE TO LIE LOW
賈瓊事楚公，
困讒而歸。
以告子。
子曰：
瓊，
汝將閉門卻掃歟？
不知緘口而內修也。
瓊未達古人之意焉。

# src: ZHONGSHUO 6.48; ED. SIKU 6.10A ELOQUENT INACTION
仲長子¶光曰：
在險而運奇，
不若宅平而無為。
文¶中子以為知言。

# src: ZHONGSHUO 6.49; ED. SIKU 10B EXPLAINING THE VIRTUES OF THE RECLUSE
文中子曰：
其名彌消，
其德彌長；¶
其身彌退，
其道彌進，
此人其知之矣。

# src: ZHONGSHUO 6.50; ED. SIKU 10B THE IMPORTANCE OF FINDING ONE’S PEACE
子曰：
知之者不如行之者，
行之者¶不如安之者。

# src: ZHONGSHUO 6.51.1; ED. SIKU 10B ON WHAT THERE IS IN A NAME
仲長子光字¶不曜，
董常字履常。
子曰：
稱德矣。
子之叔弟績，
字無功。¶

# src: ZHONGSHUO 6.51.2; ED. SIKU 10B ON WHAT THERE IS IN A NAME
子曰：
字，
朋友之職也。
神人無功，
非爾所宜¶也。
常名之。
季弟名靜，
薛收字之曰保¶名。
子聞之曰：
薛生善字矣。
靜能保名，
有稱有誡。
薛生¶於是乎可與友也。

中說卷第六¶
