# -*- mode: mandoku-view -*-
#+TITLE: 中說
#+DATE: 2017-01-15 14:46:06
#+PROPERTY: ID KR3a0014
#+PROPERTY: BASEEDITION CBETA
#+PROPERTY: JUAN 5
#+PROPERTY: FILE SB03n0101-004文中子中説-卷第四.
#+PROPERTY: LASTPB  <md:KR3a0014_SBCK_004-7b>

# src: ZHONGSHUO 5.1; ED. SIKU 5.1A; ed. Zhèng Chūnyǐng 2004: 87 AGAINST COMMENTARIAL SCHOLASTIC STUDY OF THE CHANGES
** 中說卷第五
*** 問易篇
劉炫問《易》。
子曰：
聖人於《易》，
沒身而已，
況吾儕乎？
炫曰：
吾談之於朝，
無我敵者。
子不答。
退謂門人曰：
默而成之，
不言而信，
存乎¶德行。

# src: ZHONGSHUO 5.2.1; ED. SIKU 5.1A; ed. Zhèng Chūnyǐng 2004: 87 .
魏徵曰：
聖人有憂乎？
子曰：
天下皆憂，
吾¶獨得不憂乎？
問疑。
子曰：
天下皆疑，
吾獨得不疑乎？

# src: ZHONGSHUO 5.2.2; ED. SIKU 5.1A; ed. Zhèng Chūnyǐng 2004: 87 .
徵¶退，
子謂董常曰：
樂天知命，
吾何憂？
窮理盡性，
吾何疑？
常曰：
非告徵也，
子亦二言乎？
子曰：
徵所問者跡也，
吾告¶汝者心也。
心跡之判久矣，
吾獨得不二言乎？

# src: ZHONGSHUO 5.2.3; ED. SIKU 5.1A; ed. Zhèng Chūnyǐng 2004: 87
常曰：
心跡固¶殊乎？
子曰：
自汝觀之則殊也，
而適造者不知其殊也，
各¶雲當而已矣。
則夫二未¶違一也。
李播聞而¶嘆曰：
大哉乎一也！
天下皆歸焉，
而不覺也。

# src: ZHONGSHUO 5.3.1; ED. SIKU 5.2A; ed. xx: 88 ASPIRATIONS, TEACHINGS AND STRATEGIES IN THE WORK OF WANG TONG
程¶元問叔恬曰：
《續書》之有誌有詔，
何謂也？
叔恬以告文¶中子。
子曰：
誌以成道，
言以宣誌。
詔¶其見王者之誌乎？
其恤人也周，
其致用也¶悉。
一言而天下應，
一令而不可易。
非仁智¶博達，
則天明命，
其孰能詔天下乎？

# src: ZHONGSHUO 5.3.2; ED. SIKU 5.2A; ed. xx: 88 ASPIRATIONS, TEACHINGS AND STRATEGIES IN THE WORK OF WANG TONG
叔恬曰：
敢¶問策何謂也？
子曰：
其言也典，
其致也博，
憫而不私，
勞而不¶倦，
其惟策乎？

# src: ZHONGSHUO 5.4; ED. SIKU 5.2B; ed. xx: 89 THE REACH OF THE SEQUEL TO THE DOCUMENTS
子曰：
《續書》之有命邃矣：
其有君臣經略，
當其地乎？
其有成敗於其¶間，
天下懸之，
不得已而臨之乎？
進退消¶息，
不失其幾乎？
道甚大，
物不廢，
高逝獨往，
中權¶契化，
自作天命乎？

# src: ZHONGSHUO 5.5; ED. SIKU 5.3A A VISION OF UNIVERSAL TEACHERHOOD FOR EMPERORS
文中子曰：
事者，
其取諸仁義而有謀乎？
雖天子必有師，
然亦¶何常師之有？
唯道所存，
以天下之身，
受天下之訓，
得天下之道，
成天下之務，
民不知其由¶也，
其惟明主乎？

# src: ZHONGSHUO 5.6; ED. SIKU 5.3B ON ASKING QUESTIONS AND PROVIDING ANSWERS
文中子曰：
廣仁¶益智，
莫善於問；
乘事演道，
莫善於對。
非¶明君孰能廣問？
非達臣孰能專對乎？
其因宜取類，
無¶不經乎？
洋洋乎，
晁、董、公孫之對！

# src: ZHONGSHUO 5.7; ED. SIKU 5.3B; ed. xx: 91 PROMOTING WHAT IS ADMIRABLE
文中子曰：
有¶美不揚，
天下何觀？
君子之於君，
贊其美而匡其失也。¶
所以進善不暇，
天下有不安哉？

# src: ZHONGSHUO 5.8; ED. SIKU 5.3B; ed. xx: 92 EDGING TOWARDS DEMOCRACY
文中子曰：
議，
其盡天下之心乎？
昔黃帝有合宮之聽，
堯有¶衢室之問，
舜有總章之訪，
皆議之謂也。
大哉乎！並天下之謀，
兼天下之¶智，
而理得矣，
我何為哉？
恭己南面而已。

# src: ZHONGSHUO 5.9; ED. SIKU 5.4A COMPLEXITIES OF THE MIND AND OF MORAL STRATEGIES
子曰：
人心惟危，
道心惟微，
言道之難進也。
故君子思¶過而預防之，
所以有誡也。
切而不指，
勤而¶不怨，
曲而不諂，
直而有禮，
其惟誡乎？

# src: ZHONGSHUO 5.10.1; ED. SIKU 5.4A
子曰：
改過不吝，
無咎者善補過也。
古之明王，
詎能無過？
從¶諫而已矣。
故忠臣之事君也，
盡忠補過。
君失於¶上，
則臣補於下；
臣諫於下，
則君從於上。

# src: ZHONGSHUO 5.10.2; ED. SIKU 5.4A
此王道所以¶不跌也。
取泰於否，
易昏以明。
非諫孰能臻乎？

# src: ZHONGSHUO 5.11; ED. SIKU 5.4B ONE’S CHOICES ARE LIMITED BY ONE’S HISTORICAL CIRCUMSTANCES
文中子曰：
晉而下，
何其紛紛多主也？
吾視¶惠、懷傷之，
舍三國將安取¶誌乎？
三國何其孜孜多虞乎？
吾視桓、靈傷之，
舍兩¶漢將安取制乎？

# src: ZHONGSHUO 5.12; ED. SIKU 5.4B PRAISING ONE’S ANCESTORS
子謂太和之政近雅¶矣，
一明中國之有法。
惜也，
不¶得行穆公之道。

# src: ZHONGSHUO 5.13; ED. SIKU 5.5A COMPATIBILITY OF CONFUCIANISM, TAOISM, AND BUDDHISM
程元曰：
三教何如？
子曰：
政惡多門久矣。
曰：
廢之何如？
子曰：
非爾所及也。
真君、建德之事，
適足推波助瀾，
縱風止燎爾。

# src: ZHONGSHUO 5.14; ED. SIKU 5.5A CONVERGENCE OF THE THREE TEACHINGS
子讀¶《洪範讜議》。
曰：
三教於是乎可一矣。
程元、魏徵進曰：
何謂也？
子曰：
使民不倦。

# src: ZHONGSHUO 5.15.1; ED. SIKU WANG TONG PUT IN HIS PLACE BY HIS BROTHER
賈瓊習《書》，
至郅惲¶之事，
問於子曰：
敢問事、命、誌、制之別。
子曰：
制、命，
吾著其道焉，¶
誌、事吾著其節焉。
賈瓊以告叔恬。
叔恬曰：
《書》其無遺乎？

# src: ZHONGSHUO 5.15; ED. SIKU WANG TONG PUT IN HIS PLACE BY HIS BROTHER
《書》曰：
惟精惟一，
允執厥中。
其道之謂乎？¶
《詩》曰：
采葑采菲，
無以下體。
其節之謂乎？
子聞之曰：
凝¶其知《書》矣。

# src: ZHONGSHUO 5.16; ED. SIKU 5.5B HUMAN-HEARTEDNESS AND JUSTICE MUST COME FROM THE INSIDE
子曰：
事之於命也，
猶誌之有制乎？
非仁義¶發中，
不能濟也。

# src: ZHONGSHUO 5.17; ED. SIKU 5.5B SYSTEMS AND ASPIRATIONS AT THE CORE
子曰：
達制、命之道，
其知¶王公之所為乎？
其得變化之心乎？
達誌、事¶之道，
其知君臣之所難乎？
其得仁義之幾乎？

# src: ZHONGSHUO 5.18; ED. SIKU 5.6A DAILY ROUTINES AND POLITICAL SUCCESS
子曰：
處貧賤而不懾，
可以富貴矣；
僮仆稱其¶恩，
可以從政矣；
交遊稱其信，
可以立功矣。

# src: ZHONGSHUO 5.19; ED. SIKU 5.6A A STANDARD TRIVIAL TIRADE AGAINST SEEKERS OF PERSONAL WEALTH AND FAME
子曰：
愛名尚利，
小人哉！
未見仁者而好名利者¶也。

# src: ZHONGSHUO 5.20; ED. SIKU LIVING ALONG THE LINES OF THE SONGS
賈瓊問君子之道。
子曰：
反是不思，
亦已焉哉。

# src: ZHONGSHUO 5.21; ED. SIKU TAKING MOURNING SERIOUSLY
子見縗绖而哭不輟者，
遂吊之。¶
問喪期，
曰：
五載矣。
子泫然曰：
先王之制不可越也。

# src: ZHONGSHUO 5.22; ED. SIKU 5.6A MORAL PRINCIPLES HAVE A UNIVERSAL SCOPE IN HUMAN LIFE
楚公問用師之道。
子曰：
行之以仁¶義。
曰：
若之何決勝？
子曰：
莫如¶仁義。
過此，
敗之招也。

# src: ZHONGSHUO 5.23; ED. SIKU 5.6B TRANSLATING ABSTRACT PHILOSOPHY INTO CONCRETE ROUTINES AND PRACTICES
子見耕者必勞¶之，
見王人必俯之。
鄉裏不騎，
雞初¶鳴，¶
則盥漱具服。
銅川夫人有病，
子不交睫者¶三月。
人問者送迎之，
必泣以拜。

# src: ZHONGSHUO 5.24; ED. SIKU 5.6B PARADOXES OF HISTORIOGRAPHICAL SCHOLASTICISM
子曰：
史傳興而¶經道廢矣，
記註興而史道誣矣。
是故惡夫異端者。

# src: ZHONGSHUO 5.25.1; ED. SIKU 5.6B WANG TONG IDEALISING HAN APOCRYPHA
薛收曰：
何為命也？
子曰：
稽之於天，
合之於人，
謂其有定於此而應於彼。¶
吉兇曲折，
無所逃乎？
非君子，
孰能知而畏之乎？¶
非聖人，
孰能至之哉？

# src: ZHONGSHUO 5.26; ED. SIKU 5.7A (譯註p.98) ADMINISTRATIVE SYSTEMS VERSUS ADMINISTRATIVE COMMANDS
薛收曰：古人¶作《元命》，其能至乎？子曰：至矣。
賈瓊¶曰：
《書》無制而有命，
何也？
子曰：
天下其無王¶而有臣乎？
曰：
兩漢有制、誌，
何也？
子曰：
制，¶
其盡美於恤人乎？
誌，
其慚德於備物乎？

# src: ZHONGSHUO 5.27; ED. SIKU 5.7A HOW ARE WE TO KNOW THAT THERE IS NO PROGRESS BEYOND THE PRISTINE PURITY OF THE PAST?
薛收曰：
帝制其出王道乎？
子曰：
不¶能出也。
後之帝者，
非昔之帝也。
其雜百王之道，
而取帝名乎？
其心正，
其跡譎。
其乘¶秦之弊，
不得已而稱之乎？

# src: ZHONGSHUO 5.27.2; ED. SIKU 5.7A HOW ARE WE TO KNOW THAT THERE IS NO PROGRESS BEYOND THE PRISTINE PURITY OF THE PAST?
政則茍簡，
豈若唐、虞三代之¶純懿乎？
是以富人則可，
典禮則未。
薛收曰：
純懿遂亡乎？
子曰：
人能弘道，¶
焉知來者之不如昔也？

# src: ZHONGSHUO 5.28; ED. SIKU 5.7B NEGOTIATING CHANGE ON THE BASIS OF PRINCIPLE
子謂李靖¶智勝仁，
程元仁勝智。
子¶謂董常幾於道，
可使變理。

# src: ZHONGSHUO 5.29; ED. SIKU 5.8A ARGUMENTATIVE DISENGAGEMENT
賈瓊問：
何以息謗？
子曰：
無辯。
曰：
何以止怨？
曰：
無爭。

# src: ZHONGSHUO 5.30; ED. SIKU 5.8A THE FAR-REACHING SPIRIT OF VIRTUE
子謂諸葛、王猛，
功近而德遠矣。

# src: ZHONGSHUO 5.31; ED. SIKU 5.8A ENTERING THE WAITING MODE
子在蒲，
聞遼東之敗。
謂薛收曰：
城復於隍矣。
賦《兔爰》之卒章。
歸而善《六經》之本，
日
以俟能者。

# src: ZHONGSHUO 5.32; ED. SIKU 5.8B ON TAKING IT EASY WITH TRIFLES
子曰：
好動者多難。
小不忍，
致大災。

# src: ZHONGSHUO 5.33; ED. SIKU 5.8B THE BENEFITS OF THE CHANGES
子曰：
《易》，
聖人之動也，
於是乎用以乘時矣。
故夫卦¶者，
智之鄉也，
動之序也。

# src: ZHONGSHUO 5.34; ED. SIKU 5.8B MAN LIVES NOT BY WISDOM ALONE
薛生曰：
智可¶獨行乎？
子曰：
仁以守之，
不能仁¶則智息矣，
安所行乎哉？”

# src: ZHONGSHUO 5.35; ED. SIKU 5.8B WISDOM FROM THE CHANGES
子曰：
元亨利貞。
運行¶不匱者，
智之功也。

# src: ZHONGSHUO 5.36; ED. SIKU 5.9A SYCOPHANCY AND CALLOUSNESS INCONSISTENT WITH A SENSE OF JUSTICE
子曰：
佞以承¶上，
殘以禦下，
誘之以義不動也。

# src: ZHONGSHUO 5.37; ED. SIKU 5.9A COMPLAINT AGAINST HEAVEN, A WISTFUL HINT AT THEODICY
董常死，
子¶哭之，
終日不絕。
門人曰：
何悲之深也？
曰：
吾悲夫天之¶不相道也。
之子歿，
吾亦將逝¶矣。
明王雖興，
無以定禮樂矣。

# src: ZHONGSHUO 5.38; ED. SIKU 5.9A GEMS OF RELEVANCE IN THE CHANGES
子贊《易》，
至《序卦》，
曰：
大哉，
時之相生也！
達者可與幾¶矣。
至《雜卦》，
曰：
旁行而不流，¶
守者可與存義矣。

# src: ZHONGSHUO 5.39; ED. SIKU 5.9A; YUANLUKEBEN 5.9A THOUGHT-PROVOKING ENIGMATIC PARADOXES - LAOZI STYLE
子曰：
名實相生，
利¶用相成，
是非相明，
去就相安也。

# src: ZHONGSHUO 5.40; ED. SIKU 5.9B THE SCINTILLATING EVERLASTING PRESENCE OF THE CLASSICS
賈瓊問：
太¶平可致乎？
子曰：
五常之典，
三王之誥，
兩漢之制，
粲然¶可見矣。

# src: ZHONGSHUO 5.41; ED. SIKU 5.9B THE GENEALOGY OF MORAL DECREPITUDE
文中子曰：
王¶澤竭而諸侯仗義矣，
帝制衰而天下言利矣。

# src: ZHONGSHUO 5.42; ED. SIKU 5.9B HOW TITLES AND CONDUCT COME TO DIVERGE
文中子曰：
強國戰兵，
霸國戰智，
王國戰義，
帝國戰德，
皇國戰¶無為。
天子而戰兵，
則王霸之道不抗矣，
又焉取帝名乎？
故帝制沒而名實¶散矣。

# src: ZHONGSHUO 5.43; ED. SIKU 5.10A A PROBLEM WITH INACTION
子曰：
多言，
德之賊也；
多事，
生¶之仇也。
薛方士曰：
逢惡斥之，
遇邪正之，
何如？
子曰：
其有不得其死乎？
必也言之無¶罪，
聞之以誡。

# src: ZHONGSHUO 5.44; ED. SIKU 5.10A GREATNESS TO NO AVAIL
或問韋孝寬。
子曰：
幹矣。
問楊愔。
子曰：
輔矣。

# src: ZHONGSHUO 5.45; ED. SIKU 5.10A COSMOLOGICAL AND MORAL PRINCIPLES
宇¶文化及問天道人事如何。
子曰：
順陰陽仁義，
如斯而已。

# src: ZHONGSHUO 5.46; ED. SIKU 5.10B ACTION IS ENOUGH! NO NEED TO REPEAT WORDS
賈瓊為吏，
以事楚公。¶
將行，
子餞之。
瓊曰：
願聞事人之道。
子曰：
遠而無介，
就而無諂。
泛乎¶利而諷之，
無鬥其捷。
瓊曰：
終身誦之。
子曰：
終身行之可也。

# src: ZHONGSHUO 5.47; ED. SIKU 4.10B ????????????????????????????????????????????
子曰：
《元經》其正名乎？¶
皇始之帝，
征天以授之也。
晉、宋之王，
近於正體，
於¶是乎未忘中國，
穆公之誌也。
齊、梁、陳之德，
斥之於四夷也，
以¶明中國之有代，
太和之力也。

# src: ZHONGSHUO 5.48; ED. SIKU 5.11A IMPERIAL INNOVATION AS A FREE ACT OF THE IMAGINATION
子曰：
改元立號，
非古也，
其於彼心¶自作之乎？

# src: ZHONGSHUO 5.49; ED. SIKU 5.11A THE DANGER OF OBSTINACY
或問：
誌意修，
驕富貴，
道義重，¶
輕王侯，
如何？
子曰：
彼有以自守也。

# src: ZHONGSHUO 5.50.1; ED. SIKU 5.11B ON THE IMPERIAL SYSTEM
薛生曰：
殤之後，
帝制絕矣，¶
《元經》何以不興乎？
子曰：
君子之於帝制，
並心一氣以待也。
傾耳以聽，
拭目而視，
故假之以歲時。
桓、靈之際，
帝制遂亡矣。
文、明¶之際，
魏制其未成乎？

# src: ZHONGSHUO 5.50.2; ED. SIKU 5.11B ON THE IMPERIAL SYSTEM
太康之始，
書同文，¶
車同軌。
君子曰：
帝制可作矣，
而不克振。
故永熙之後，
君子息心焉。
曰：
謂之何哉？
《元經》於是不得已而作也？

# src: ZHONGSHUO 5.51; ED. SIKU 5.12A THE ANNALS AND THE PRIMAL CLASSIC
文中子曰：
《春秋》作而典、誥絕矣，
《元經》興而帝制亡矣。

# src: ZHONGSHUO 5.52; ED. SIKU 5.12A THE PATHOLOGY AND HISTORICAL ORIGIN OF THE SEQUEL TO THE SONGS
文中子曰：
諸¶侯不貢詩，
天子不采風，
樂官¶不達雅，
國史不明變。
嗚呼！
斯則久矣。
《詩》可以不續乎？

巻終¶
