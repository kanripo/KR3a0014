# -*- mode: mandoku-view; -*-
#+TITLE: 中說
#+DATE: 2015-09-11 03:50:52.028029
#+PROPERTY: ID KR3a0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB03n0101-005文中子中説-卷第五.
<pb:KR3a0014_SBCK_005-1a>¶
中說卷第五¶
問易篇　阮　逸　注¶
劉炫問易子曰聖人於易没身而已况吾儕乎(聖人/終身)¶
(文而不知易在身也/立易中劉[炫-ㄙ+ㄥ]但熟易之)炫曰吾談之於朝無我敵者(易文/但談)¶
(自謂/无敵)子不荅退謂門人曰黙而成之不言而信存乎¶
德行(此所謂/易在身)魏徴曰聖人有憂乎子曰天下皆憂吾¶
獨得不憂乎問疑子曰天下皆疑吾獨得不疑乎徴¶
退子謂董常曰樂天知命吾何憂窮理盡性吾何疑¶
(憂疑出乎情尔情者性之欲也聖人性不憂而人以爲憂者以天/下之情爲憂也聖人性无疑而人以爲疑者以天下之情爲疑也)¶
(故聖人應物以迹復/性以心義終下文)常曰非告徴也子亦二言乎(前云/有憂)¶
(疑後云无憂/疑是二言)子曰徴所問者迹也(㪯天下物情之動/而聖人應之曰迹)吾告¶
<pb:KR3a0014_SBCK_005-1b>¶
汝者心也(以一性之本合/乎天命曰心)心迹之判乆矣(判分也自周公/巳來心迹分故)¶
(曰乆矣夫堯禪舜舜禪禹以心言之則一也其所以禪之者迹也/湯伐桀武王伐紂以堯舜之心言之亦一也其所以伐之者迹也)¶
(周公仲尼之心与堯舜湯武同也而迹不應乎天下盖時異耳使/周孔居禪之時則舜禹也居伐之時則湯武也文中子不得其時)¶
(兩存心迹/聖矣哉)吾獨得不二言乎(言周公仲尼於/易巳二言矣)常曰心迹固¶
殊乎(疑二言/爲二道)子曰自汝觀之則殊也(自尔猶言自彼也/以彼觀我則心迹)¶
(固/殊)而適造者不知其殊也(適造謂我適至於道乗時而/用則安知心与迹果殊哉)各¶
云當而已矣(當謂惟義所在不必執乎心執乎/迹時行則行時止則止各當而已)則夫二未¶
違一也(言則二道則一也&KR0002;先天而天弗違後天/而奉天時先後則二而其不違時一也)李播聞而¶
歎曰大哉乎一也(李播亦門/人未見傳)天下皆歸焉而不覺也¶
(聖人之道常存於天下然文中子出非其時故天下生民不斍/也孟子稱伊尹曰天之生民使先知斍後知使先斍斍後斍)程¶
元問叔恬曰續書之有志有詔何謂也叔恬以告文¶
<pb:KR3a0014_SBCK_005-2a>¶
中子子曰志以成道言以宣志(道出乎志也雖未詔天/下而其言巳宣故曰志)詔¶
其見王者之志乎(詔行天下則/志可見矣)其恤人也周其致用也¶
悉一言而天下應一令而不可易(恤人故皆應/悉用故不攺)非仁智¶
博逹則天明命其孰能詔天下乎(言詔如/是之大)叔恬曰敢¶
問䇿何謂也(續書/有䇿)子曰其言也典其致也博憫而不¶
私(憫丗病不/私諱過)勞而不倦(勞心問賢/不倦聽)其惟䇿乎(&KR0002;漢武/帝䇿董)¶
(仲/舒)子曰續書之有命邃矣(天爵人爵皆爲命也邃者言/非止君命抑亦天命之耳)¶
其有君臣經略當其地乎(命其地必/有經略)其有成敗于其¶
間天下懸之不得已而臨之乎(言命之所歸不/得已而當之)進退消¶
息不失其幾乎(經略/如此)道甚大物不廢髙逝獨往中&KR0096;¶
契化自作天命乎(天下懸於巳故/曰自作天命)文中子曰事者(續書/有事)¶
<pb:KR3a0014_SBCK_005-2b>¶
其取諸仁義而有謀乎雖天子必有師(事由師/謀而成)然亦¶
何常師之有唯道所存以天下之身受天下之訓(言/不)¶
(惟師也天下之/人有善皆可從)得天下之道成天下之務民不知其由¶
也其惟明主乎(民間之事君皆行焉民/亦不知其君得善之由)文中子曰廣仁¶
益智莫善於問(續書/有問)乗事演道莫善於對(續書/有對)非¶
明君孰能廣問非逹臣孰能專對乎其因冝取𩔖無¶
不經乎(經/營)洋洋乎晁董公孫之對(晁厝對䇿云三王臣/主俱賢合謀相輔莫)¶
(不本於人情也董仲舒對䇿曰春秋王道之端傳之於正正次王/王次春春者天之所爲也正者王之所爲也公孫弘對䇿云致利)¶
(除害兼愛无私謂之仁明是非立可否謂之義/治之大用也此三對皆洋洋然得王道大綱)文中子曰有¶
美不揚天下何觀君子之於君賛其美而匡其失也¶
(續書/有賛)所以進善不暇天下有不安哉(言无/不安)文中子曰¶
<pb:KR3a0014_SBCK_005-3a>¶
議其盡天下之心乎(續書/有議)昔黄帝有合宫之聽堯有¶
衢室之問舜有緫章之訪皆議之謂也(合宫緫章皆明/堂異名也衢室)¶
(當衢爲室以採民言也管/子曰堯開衢室聽於民也)大哉乎并天下之謀兼天下之¶
智而理得矣我何爲哉恭己南面而已(言黄帝堯舜得/天下謀議爲理)¶
子曰人心惟危道心惟微言道之難進也故君子思¶
過而預防之所以有誡也(續書/有誡)切而不指(切至/指訐)勤而¶
不怨曲而不謟直而有禮其惟誡乎(勤拳委曲/以礼戒之)子曰¶
攺過不恡無咎者善&KR0024;過也古之明王詎能無過從¶
諌而已矣(續書/有諫)故忠臣之事君也盡忠&KR0024;過君失於¶
上則臣&KR0024;於下臣諌於下則君從於上此王道所以¶
不跌也(不差/跌)取㤗於否易昏以明非諌孰能臻乎(言/遂)¶
<pb:KR3a0014_SBCK_005-3b>¶
(事亦/可諌)文中子曰晉而下何其紛紛多主也(紛不/一姓)吾視¶
惠懷傷之(惠帝政由賈后爲趙王倫所篡/懷帝&KR0170;塵於平陽爲劉聦所害)捨三國將安取¶
志乎(三囯各有平天下之/志此又明續書有志)三國何其孜孜多虞乎(雖有/志而)¶
(无/制)吾視桓靈傷之(漢&KR0074;帝諱志梁兾執政&KR0096;傾天下/霊帝諱宏黄巾賊起董卓作乱)捨兩¶
漢將安取制乎(七制之主可以垂法/此又明續書有制也)子謂太和之政近雅¶
矣(太和後魏孝文帝年號也都/洛陽文物始備故曰近雅)一明中國之有法(中囯乆无定/主孝文立二)¶
(十餘年造明堂祀圎丘置聀制定律令㪯兵百万伐江/南其後宣武孝明皆能修太和之政是中囯之去也)惜也不¶
得行穆公之道(穆公虬子之祖自江南来奔太和八年始仕/焉虬薦王粛及関㓪未幾孝文崩虬亦卒惜)¶
(其道未/及行也)程元曰三教何如(儒老/釋)子曰政惡多門乆矣(敎/不)¶
(一則政/多門)曰廢之何如子曰非爾所及也(聖賢出則異端自/去非遽能廢也)¶
真君建德之事適足推波助瀾縱風止燎爾(真君後/魏太武)¶
<pb:KR3a0014_SBCK_005-4a>¶
(年號也時崇道教毀佛法建徳後周武帝年號也毀釋老/二教隋公輔政時更興之是暫廢而愈盛&KR0002;波瀾風燎尔)子讀¶
洪範讜議(安康献公撰/皇極讜議)曰三教於是乎可一矣(洪範五皇/極者義貴)¶
(中道尔致中和天地位焉万物育焉人者天/地万物中和之物也教雖三而人則一矣)程元魏徴進曰¶
何謂也子曰使民不倦(易曰通其変/使民不倦)賈瓊習書至郅惲¶
之事問於子曰敢問事命志制之别(郅惲王莽時上書曰/漢祚乆長神噐有命)¶
(不可虚受上天垂戒欲悮陛下冝即臣位莽怒脅惲令稱病惲罵/曰所言皆天命也非狂人造焉莽終不敢害事者謂行事之迹也)¶
(命者謂事應天命者也志者謂志藴/於心也制者謂志行於禮義者也)子曰制命吾著其道焉¶
志事吾著其節焉(道兼天下/節守一身)賈瓊以告叔恬叔恬曰¶
書其無遺乎書曰惟精惟一允執厥中其道之謂乎¶
詩曰采葑采菲無以下體其節之謂乎子聞之曰凝¶
其知書矣子曰事之於命也猶志之有制乎非仁義¶
<pb:KR3a0014_SBCK_005-4b>¶
發中不能濟也(事与志發乎中/命與制形於外)子曰逹制命之道其知¶
王公之所爲乎其得變化之心乎(巳形於外則/心可知矣)逹志事¶
之道其知君臣之所難乎其得仁義之幾乎(發於中則/幾可得矣)¶
子曰處貧賤而不懾可以冨貴矣(无隕穫必/不驕矜)僮僕稱其¶
恩可以從政矣(恩及賤况/良民乎)交遊稱其信可以立功矣(推/而)¶
(廣于/天下)子曰愛名尚利小人哉未見仁者而好名利者¶
也(譏/時)賈瓊問君子之道子曰反是不思亦巳焉哉(詩/氓)¶
(篇卒章也言必反復思其/所行之道苟不思則巳矣)子見縗絰而哭不輟者遂弔之¶
問喪期曰五載矣子泫然曰先王之制不可越也(䘮/不)¶
(可過必俯而就之縗/七回反絰徒結反)楚公問用師之道子曰行之以仁¶
義(必也至仁伐不/仁大義誅不義)曰&KR0002;之何决勝(言仁義何/能勝兵)子曰莫如¶
<pb:KR3a0014_SBCK_005-5a>¶
仁義過此敗之招也(責其知勝人以力/不知勝人以道)子見耕者必勞¶
之(慰/勞)見王人必俛之(俛俯偻/避之)郷里不&KR0016;(不&KR0016;/馬)雞&KR0004;鳴¶
則盥嗽具服(内則事父母/礼盥古緩及)銅川夫人有病子不交睫者¶
三月人問者送迎之必泣以拜(喜懼/并)子曰史傳興而¶
經道廢矣(&KR0002;史記先黄老/後六經是廢也)記註興而史道誣矣(&KR0002;裴松之/注三囯志)¶
(反毀陳壽/是誣也)是故惡夫異端者(述之而/反異之)薛收曰何爲命也¶
子曰稽之於天合之於人謂其有定於此而應於彼¶
(天時人事稽合曰命此人事也彼天時也知人而不知天与知天/而不知人皆非知命也故君子修性以合天理所以定命矣易云)¶
(窮理尽性/以至於命)吉凶曲折無所逃乎(事有不虞之譽是時与之吉/也事有求全之毀是時与之)¶
(凶也盖事与時並非人力獨能致/之故委曲折旋无以逃其吉凶矣)非君子孰能知而畏之乎¶
(知天命畏天/命惟君子)非聖人孰能至之哉(尽性以至/命惟聖人)薛收曰古人¶
<pb:KR3a0014_SBCK_005-5b>¶
作元命其能至乎(元命包/易書也)子曰至矣(易者性命之書/也知易則至命)賈瓊¶
曰書無制而有命何也(魏而下續書/无制而有命)子曰天下其無主¶
而有臣乎(漢制以亡獨臣/尚能禀命尔)曰兩漢有制志何也子曰制¶
其盡美於䘏人乎(漢七主本以/&KR0104;民而作制)志其慙徳於備物乎(漢/末)¶
(德不備尚/有志而已)薛收曰帝制其岀王道乎(問漢制出三/王之道否乎)子曰不¶
能出也後之帝者非昔之帝也(昔之帝者以道&KR0002;三王是/也後之帝者以名&KR0002;秦始)¶
(兼帝而/稱是也)其雜百王之道而取帝名乎其心正其跡譎(䘏/人)¶
(之心則正雜/霸之跡則譎)其乗秦之弊不得已而稱之乎(天下巳熟秦/稱皇帝之名)¶
(故漢因之不得/已而亦稱帝也)政則苟簡(董仲舒曰秦/為苟簡之文)豈&KR0002;唐虞三代之¶
純懿乎(二帝三王/名實稱)是以富人則可典禮則未(漢富民之術/可稱長世之)¶
(礼未/備)薛攸曰純懿遂亡乎(疑二帝三王/之道不可復)子曰人能弘道¶
<pb:KR3a0014_SBCK_005-6a>¶
焉知來者之不如昔也(後來聖人生則道弘矣/安知其无純懿之時耶)子謂李靖¶
智勝仁程元仁勝智(五行之秀有偏故五常之性有勝&KR0002;/木性多水性少則仁勝智推此為然)子¶
謂董常幾於道可使変理(五常具則庶幾乎聖道/通変之謂道故曰変理)賈瓊問¶
何以息謗子曰無辯(勿与小/人辯明)曰何以止怨曰無爭(勿与/小人)¶
(爭/理)子謂諸葛王猛功近而徳逺矣(一時霸其囯為功雖近/然謀及身後為徳盖逺)¶
子在蒲(蒲古中都之地/隋爲河中郡)聞遼東之敗(大業八年/九軍並䧟)謂薛收曰¶
城復于隍矣(易㤗卦上六城復于/隍勿用師其命乱也)賦兎爰之卒章(王囯詩也/&KR0074;王失信)¶
(諸侯背叛卒章云我/生之後逢此百凶)歸而善六經之本曰以俟能者(俟/百)¶
(姓与能/者行之)子曰好動者多難(煬帝/如此)小不忍致大災(隋文/如此)子曰¶
易聖人之動也於是乎用以乗時矣(易変易也功業見/乎変吉凶生乎動)¶
(変動者聖人適時之用也无変則功不可大故因二以/済无動則吉不先見故惟幾成務存時効動易可知焉)故夫卦¶
<pb:KR3a0014_SBCK_005-6b>¶
者智之郷也動之序也(爻在卦如人居郷逐/位而動是其次序)薛生曰智可¶
獨行乎(言卦為智郷則/謂智可獨行)子曰仁以守之(智不以仁則/易失之賊)不能仁¶
則智息矣安所行乎哉(不能仁雖/智无用)子曰元亨利正運行¶
不匱者智之功也(元仁也亨礼也利義也正/信也運之以智五常成功)子曰佞以氶¶
上殘以御下誘之以義不動也(凢佞人殘人/不可以義誘)董常死子¶
哭之終日不絶門人曰何悲之&KR0055;也曰吾悲夫天之¶
不相道也(董常弱冠而死門人亞聖者/也死後无人助行周孔之道)之子殁吾亦將逝¶
矣(天䘮斯文我/必不乆生)明王雖興無以定禮樂矣(後唐太宗議礼/楽房魏自言不)¶
(備)子讃易至序卦曰大哉時之相生也逹者可與幾¶
矣(序卦輪衍六十四卦也時行時止/生生不窮逹則至之故曰敗也)至雜卦曰旁行而不流¶
守者可與存義矣(雜卦止說一卦也守/則終之故曰義矣)子曰名實相生利¶
<pb:KR3a0014_SBCK_005-7a>¶
用相成是非相明去就相安也(名由實生實由名顯此謂/相生利在有用用則成利)¶
(此謂相成是未果是有非然後明此謂相明去不安/則就就不安則去此謂相安巳上皆因賛易而言也)賈瓊問太¶
平可致乎子曰五常之典三王之誥兩漢之制粲然¶
可見矣(古道備在方冊行之可致顔子曰舜/何人也余何人也有爲者亦&KR0002;是)文中子曰王¶
澤竭而諸侯仗義矣(續詩所以/明此変也)帝制衰而天下言利矣¶
(續書所以/救此失也)文中子曰強國戰兵(惟恃/力尓)霸國戰智(不戰而屈/人之兵在)¶
(禁民爲非/智)王國戰義(不獨任智)帝國戰德(仁者无敵於天/下德可知矣)皇國戰¶
無爲(神武而不殺/安見其有爲)天子而戰兵則王霸之道不抗矣(戰/不)¶
(以智与義則/道不能㪯)又焉取帝名乎(道不抗雖/名存何取)故帝制没而名實¶
散矣(此言名實散則元/經必爲行其法也)子曰多言德之賊也(有德則/不言)多事生¶
之讎也(保生者/少事)薛方士(未見/傳)曰逢惡斥之遇邪正之何如¶
<pb:KR3a0014_SBCK_005-7b>¶
子曰其有不得其死乎(貴其太剛也&KR0002;暴/虎慿河子路終死)必也言之無¶
罪聞之以誡(言逢惡遇邪當譎諫喻之/孔子曰諌有五吾從其諷)或問韋孝寛(韋叔/&KR0073;字)¶
(孝寛後周/武帝臣也)子曰幹矣(北齊攻雍州孝寛守之不下/齊桓歸憤而崩此幹事而已)問楊愔(楊/愔)¶
(字遵彦北齊文宣帝/之臣也愔於斟反)子曰輔矣(愔以朝章囯令爲務不幹小/事而已故可稱輔相之噐)宇¶
文化及問天道人事如何(化及隋右將軍述之子也/煬帝幸江都化及弑逆)子曰¶
順隂陽仁義如斯而已(立天之道曰隂與陽立人之道曰仁/與義天人相與則一故君陽臣隂陽)¶
(爲仁隂爲義此人事所以一天道也化/及有无君之心故云守仁義以戒之尔)賈瓊爲吏以事楚公¶
(隋三公府皆自署吏/未君命故云事楚公)將行子餞之瓊曰願聞事人之道¶
子曰逺而無介(恭而逺之/无傷介)就而無謟(泄就其身/不苟言兒)汎乎¶
利而諷之無𨷖其㨗(汎汎因所利而諷/之勿辯捷自取禍)瓊曰終身誦之¶
子曰終身行之可也(不惟事人也/処丗尽冝然)子曰元經其正名乎¶
<pb:KR3a0014_SBCK_005-8a>¶
(正帝/名)皇始之帝徴天以授之也(皇始後魏道武帝號也始/有中原建天子旌旗得正)¶
(統此天/授之也)晉宋之王近於正體(東晉至劉宋中囯无真主/則江南以爲正躰故曰近)於¶
是乎未忘中國(晉宋皆㪯兵中/原有復一之志)穆公之志也(晉陽穆公作/政大論言帝)¶
(王之道元經所以帝元/魏而斥斉梁盖其志也)齊梁陳之德(僣/德)斥之於四夷也以¶
明中國之有代太和之力也(後魏孝文太和元年宋蒼梧/王元徽五年也時江南衰替)¶
(中囯/始尊)子曰攺元立號非古也(後文帝始改中/元後元年号)其於彼心¶
自作之乎(彼漢以心自攺/之可也非古也)或問志意修驕冨貴道義重¶
輕王侯如何(此荀卿子言也下句/云内省而外物輕矣)子曰彼有以自守也(処/士)¶
(横議非天下公言自守比說而/巳凢聖人之道无所驕无所輕)薛生曰殤之後帝制絶矣¶
元經何以不興乎(和帝在位十嵗竇憲不軌殤帝二嵗鄧/后臨朝旦此時漢制巳絶何爲於此不)¶
(續元經以/振正法乎)子曰君子之於帝制并心一氣以待也(以待/其復)¶
<pb:KR3a0014_SBCK_005-8b>¶
(㒷/也)傾耳以聽拭目而視(待之/極也)故假之以嵗時(自殤和綿/綿至桓霊)¶
(假嵗時而/終不復㒷)桓靈之際帝制遂亡矣(曹操㪯兵吴蜀継作/孝献禪魏漢制乃絶)文明¶
之際魏制其未成乎(魏文帝明帝未能/平吴蜀一制天下)太康之始書同文¶
車同&KR0100;(晉武太康元年/平吴天下同一)君子曰帝制可作矣而不克振(太康三/年劉毅)¶
(比帝爲桓霊盖/帝制尋大壞矣)故永熈之後君子息心焉曰謂之何哉(太康/十一)¶
(年武帝崩楊駿矯詔輔政攺/元永熈賈后殺駿天下大乱)元經於是不得已而作也(上无王法/故君子作)¶
(賞罰以戒乱臣賊子豈/好辨哉誠不得已也)文中子曰春秋作而典誥絶矣(孟子曰王/者之迹熄)¶
(然後詩亡詩亡/然後春秋作)元經興而帝制亡矣(元經作於續/書續詩之後)文中子曰諸¶
侯不貢詩(古者列囯歌頌皆貢于王&KR0002;/魯季孫行父請命于周是也)天子不採風(古有採/詩之官)樂官¶
不逹雅(古爲詩樂爲/歌以合雅道)國史不明變(囯史明乎/得失之迹)嗚呼斯則乆矣(自/仲)¶
(老殁詩有空文/而其實廢矣)詩可以不續乎(漢而下風化不傳於/詩故君子不可不續)巻終¶
