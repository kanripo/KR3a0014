# -*- mode: mandoku-view -*-
#+TITLE: 中說
#+DATE: 2017-01-15 14:46:06
#+PROPERTY: ID KR3a0014
#+PROPERTY: BASEEDITION CBETA
#+PROPERTY: JUAN 7
#+PROPERTY: FILE SB03n0101-004文中子中説-卷第四.
#+PROPERTY: LASTPB  <md:KR3a0014_SBCK_006-8a>

# src: ZHONGSHUO 7.1; ED. SIKU 7.1A THE DECLINE OF HISTORIOGRAPHY
** 中說卷第七
*** 述史篇
　阮　逸　註¶
子曰：
太熙之後，
述史者幾乎罵矣，
故君子沒稱焉。

# src: ZHONGSHUO 7.2; ED. SIKU 7.1A BROOKING NO INSUBORDINACY
楚公作難，
賈瓊去之。¶
子曰：
瓊可謂立不易方矣。

# src: ZHONGSHUO 7.3; ED. SIKU 7.1A PUTTING THE SKEPTIC ON THE SPOT
溫彥博問知。
子曰：
無知。
問識。
子曰：
無識。
彥博曰：
何謂其然？
子曰：
是究是圖，
亶其然乎？
彥博¶退告董常。
常曰：
深乎哉！
此文王所¶以順帝之則也。

# src: ZHONGSHUO 7.4; ED. SIKU 7.1B A PHILOSOPHICAL CLASSIFICATION OF THE SONGS
子曰：
《詩》有天下之作焉，¶
有一國之作焉，
有神明之作焉。

# src: ZHONGSHUO 7.5; ED. SIKU 7.1B CRITICISING THE TEACHER OF CONFUCIUS
吳季劄¶曰：
《小雅》其周之衰乎？
《豳》其樂而不淫乎？
子曰：
孰謂季¶子知樂？
《小雅》烏乎衰，
其周之盛乎？
《豳》烏乎樂，
其勤而不怨乎？

# src: ZHONGSHUO 7.6; ED. SIKU 7.2A POLITICAL SUCCESS VERSUS MORAL GLAMOUR
子曰：
太和¶之主有心哉！
賈瓊曰：
信美矣。
子曰：
未光也。

# src: ZHONGSHUO 7.7; ED. SIKU 7.2A THE MORAL IMPACT OF THE SEQUEL TO THE DOCUMENTS
文中子曰：
《書》作，
君子不榮祿矣。

# src: ZHONGSHUO 7.8; ED. SIKU 7.2A
董常習《書》，
告於子曰：
吳、¶蜀遂忘乎？
子慨然嘆曰：
通也敢忘大皇昭烈¶之懿識，
孔明、公瑾之盛心哉？

# src: ZHONGSHUO 7.9; ED. SIKU 7.2B THE GREATNESS OF THE CENTRAL STATES
董常¶曰：
大哉，
中國！
五帝、三王所自立也，
衣冠禮義所自出也。
故聖¶賢景慕焉。
中國有一，
聖賢明之。
中國有並，¶
聖賢除之邪？
子曰：
噫！
非中國不敢以訓。

# src: ZHONGSHUO 7.10.1; ED. SIKU 72B THE CASE FOR THE STATE OF WEI
董常曰：
《元經》之帝元魏，
何也？
子曰：
亂離斯瘼，
吾誰適歸？
天地有奉，
生民有庇，
即吾君也。¶
且居先王之國，
受先王之道，
予先王¶之民矣，
謂之何哉？

# src: ZHONGSHUO 7.10; ED. SIKU 72B THE CASE FOR THE STATE OF WEI
董¶常曰：
敢問皇始之授魏而帝晉，
何也？
子曰：
主中國者，
將非中¶國也。
我聞有命，
未敢以告人，¶
則猶傷之者也。
傷之者懷之也。
董常曰：敢問卒帝之何也？
子曰：
貴其¶時，
大其事，
於是乎用義矣。

# src: ZHONGSHUO 7.11; ED. SIKU 7.3A THE ROLE OF ADVISERS IN THE SUCCESS OF THE NORTHERN WEI
子曰：
穆公¶來，
王肅至，
而元魏達矣。

# src: ZHONGSHUO 7.12; ED. SIKU 7.3B EVEN-HANDEDNESS AS A NECESSARY QUALIFICATION FOR A HISTORIAN WORTH HIS SALT
子曰：
非至公¶不及史也。

# src: ZHONGSHUO 7.13.1; ED. SIKU 7.3B
叔恬曰：
敢問《元經》書陳亡而具五國，¶
何也？
子曰：
江東，
中國之舊也，
衣冠禮¶樂之所就也。
永嘉之後，
江東貴焉，
而卒不貴，
無人也。
齊、梁、陳¶於是乎不與其為國也。
及其亡也，
君子猶懷之。

# src: ZHONGSHUO 7.13.2; ED. SIKU 7.3B
故《書》曰：
晉、¶宋、齊、梁、陳亡，
具五以歸其國。
且言其國亡也。
嗚呼！
棄先王之禮¶樂以至是乎？
叔恬曰：
晉、宋亡國久矣，
今具之，¶
何謂也？

# src: ZHONGSHUO 7.13.3; ED. SIKU 7.3B
子曰：
衣冠文物之舊，
君子不欲其先亡。
宋嘗¶有樹晉之功，
有復中國之誌。
亦不欲其先亡也。
故具齊、¶梁、陳，
以歸其國也。
其未亡，
則君子奪其國焉。
曰：
中國¶之禮樂安在？
其已亡，
則¶君子與其國焉。

# src: ZHONGSHUO 7.13.4; ED. SIKU 7.3B
曰：
猶我中國之遺人也。
叔恬曰：
敢問其誌。
文中子¶泫然而興曰：
銅川府君之誌也，
通不敢廢。

# src: ZHONGSHUO 7.13.5; ED. SIKU 7.3B
書五國並時而亡，
蓋傷先王之道盡墜。
故¶君子大其言，
極其敗，
於是乎埽地而求更新也。
期逝¶不至，
而多為恤，
汝知之乎？
此《元經》所¶以書也。

# src: ZHONGSHUO 7.14; ED. SIKU 7.5A TAKING NON-CLASSICS AS SERIOUSLY AS THE CLASSICS
文中子曰：
漢、魏禮樂，
其末不足稱¶也。
然《書》不可廢，
尚有近古對議存焉。
制誌詔冊，
則幾乎典誥矣。

# src: ZHONGSHUO 7.15; ED. SIKU 7.5A BASIC CONCEPTS SORTED OUT CONCISELY
薛收問仁。
子曰：
五常之始也。
問性。
子曰：
五常之本也。
問道。
子曰：
五常一也。

# src: ZHONGSHUO 7.15; ED. SIKU 7.5A BASIC CONCEPTS SORTED OUT CONCISELY
賈¶瓊曰：子於道
有不盡矣乎？
子曰：
通於三才五常有不盡者，
神明殛也。

或力不足者，
斯止矣。

裴晞問穆公之事。
子曰：
舅氏¶不聞鳳皇乎？
覽德暉而下，
何必懷彼也？
叔恬曰：
穆公之事，
蓋明齊魏。

# src: ZHONGSHUO 7.18; ED. SIKU 7.6A LIVING IN THE SHADOW OF ONE’S OWN DESCEDANTS
裴晞曰：
人壽幾何？
吾視仲尼，
何¶其勞也！
子曰：
有之矣。
其勞也，
敢違天乎？
焉知後之視今，
不如今之視昔¶也？

# src: ZHONGSHUO 7.19.1; ED. SIKU 7.6A BEING DRAWN ON WHAT IT TAKES TO BECOME A GOOD POLITICAL ADMINISTRATOR
溫大雅問如之何可使為¶政。
子曰：
仁以行之，
寬以居之，
深識禮樂之情。
敢問其次。
子曰：¶
言必忠，¶
行必恕，¶
鼓之以利害不動。
又問其次。

# src: ZHONGSHUO 7.19.2; ED. SIKU 7.6A BEING DRAWN ON WHAT IT TAKES TO BECOME A GOOD POLITICAL ADMINISTRATOR
子曰：
言必忠，
行必恕，
鼓之以利害不動。
又問其次。
子曰：
謹而固，
廉而慮，
齪齪焉自保，
不¶足以發也。
子曰：
降此，
則穿窬之人爾，
何足及政？
抑可使¶備員矣。

# src: ZHONGSHUO 7.20; ED. SIKU 7.6B THE ROLES OF ANCESTRY AND OF FRIENDSHIP
子曰：
宗祖廢而¶氏姓離矣，
朋友廢而名字亂矣。

# src: ZHONGSHUO 7.21; ED. SIKU 7.6B WINNING A NEW ADMIRER
內史薛公謂子曰：
吾文章可謂淫溺矣。
文中子離席而拜曰：
敢賀丈人之知過也。
薛¶公因執子手喟然而詠曰：
老夫亦何冀？
之子振頹綱。

# src: ZHONGSHUO 7.22; ED. SIKU 7.6B REJECTING PERSONALITY CULT
子將之陜。
門人從者，
鏘鏘焉¶被於路。
子止之曰：
散矣。
不知我者，
謂我何求。
門人乃退。¶

# src: ZHONGSHUO 7.23; ED. SIKU 7.7A ON MERELY PHYSICAL PROWESS
子謂賀若弼曰：
壯於趾而已矣。

# src: ZHONGSHUO 7.24; ED. SIKU 7.7A BEFORE VIRTUE THE GODS HAVE PLACED SWEAT
子曰：
天下未有不勞而成者也。

# src: ZHONGSHUO 7.25; ED. SIKU 7.7A THE ART OF HOME MANAGEMENT
賈瓊問正家之道。
子曰：
言有物而行有恒。

# src: ZHONGSHUO 7.26; ED. SIKU 7.7A
王孝逸謂子曰：
盍說乎？
子曰：
嗚呼！
言之不見¶信久矣。
吾將正大人以取吉。
尚口¶則窮也。
且致命遂誌，
其唯君子乎？

# src: ZHONGSHUO 7.27; ED. SIKU 7.7A THE INNER NECESSITY OF THE ANNALS
文中子曰：
《春秋》其以天道¶終乎？
故止於獲麟。
《元經》其以人事終乎，
故止¶於陳亡。
於是乎天人備矣。
薛收曰：
何謂也？
子曰：
天¶人相與之際，
甚可畏也，
故君子備之。

# src: ZHONGSHUO 7.28; ED. SIKU 7.7B THE BIG HEROES ARE ONLY DEPRESSING
子曰：
可與共樂，
未可與共憂；
可與共憂，
未可與共樂。
吾未¶見可與共憂樂者也。
二帝、三王，¶
可與憂矣。

# src: ZHONGSHUO 7.29; ED. SIKU 7.7B MINOR SOULS JUST GO BY THE BOOK
子曰：
非君子不可與語變。

# src: ZHONGSHUO 7.30; ED. SIKU 7.8A ARCANA FROM THE CHANGES
子贊《易》，
至於《革》，
嘆曰：
可矣，
其孰能為此哉？
至¶初九，
曰：
吾當之矣，
又安行乎？

# src: ZHONGSHUO 7.31; ED. SIKU 7.8A EXPLAINING THE BASICS OF THE CHANGES
薛收問¶一卦六爻之義。
子曰：
卦也者，
著天下之時也。
爻也者，
效天下之動¶也。
趨時有六動焉，
吉、兇、悔、吝所以不同也。
收曰：
敢問六爻之義。
子曰：
六者非他也，
三才¶之道，
誰能過乎？

# src: ZHONGSHUO 7.32; ED. SIKU 7.8A
程元、薛收見¶子。
子曰：
二生之學文奚誌也？
對曰：
尼父之《經》，
夫子之¶續，
不敢殆也。
子曰：
允矣，君子
展也大成。
居而安，
動而變，
可以佐王矣。

# src: ZHONGSHUO 7.33.1; ED. SIKU 7.8B A PRAGMATIC USE OF THE CHANGES
董¶常之喪，
子赴洛，
道於沔池。
主人不授¶館，
子有饑色，
坐荊棘間，
贊《易》不輟也。
謂門人曰：
久矣，¶
吾將輟也，
而竟未獲，
不知今也而通大困。¶

# src: ZHONGSHUO 7.33.2; ED. SIKU 7.8B A PRAGMATIC USE OF THE CHANGES
困而不憂，
窮而不懾，
通能之。
斯學之力也。
主人聞之，¶
召舍具餐焉。

# src: ZHONGSHUO 7.34; ED. SIKU 7.8B A STRAIGHTFORWARD PHILOSOPHY OF LIFE SKILFULLY TEASED OUT BY THE DISCIPLE
賈瓊請絕人事。
子曰：
不可。
請接人事。
子曰：
不可。
瓊曰：
然則奚若？
子曰：
莊¶以待之，
信以從之。
去者不追，
來者不拒，
泛如也。
斯可¶矣。

# src: ZHONGSHUO 7.35; ED. SIKU 7.9A THE OMINOUS FATE OF TWO EARLY WESTERN HAN HEROES
文中子曰：
賈誼夭，
孝文崩，
則漢祚可見矣。

# src: ZHONGSHUO 7.36; ED. SIKU 7.9A MORAL INCOMPATIBILITIES
子曰：
我未見¶謙而有怨，
亢而無辱，
惡而不彰者也。

# src: ZHONGSHUO 7.37; ED. SIKU 7.9A THE OPTION OF WORDLESS ACQUIESCENCE
董常曰：
子¶之《十二策》奚稟也？
子曰：
有天道焉，
有地道焉，
有人道¶焉，
此其稟也。
董常曰：
噫！
三極之道，
稟之而行，
不¶亦煥乎？
子曰：
《十二策》若行於時，
則《六經》不續¶矣。

# src: ZHONGSHUO 7.37.2; ED. SIKU 7.9A THE OPTION OF WORDLESS ACQUIESCENCE
董常曰：
何謂也？
子曰：
仰以觀天文，
俯以察地理，
中¶以建人極。
吾暇矣哉！
其有不言之教，
行而與萬¶物息矣。

# src: ZHONGSHUO 7.38.1; ED. SIKU 7.9B ON THE CONTRARY!
文中子曰：
天下有道，
聖¶人藏焉。
天下無道，
聖人彰焉。
董常曰：
願聞¶其說。

# src: ZHONGSHUO 7.38; ED. SIKU 7.9B ON THE CONTRARY!
子曰：
反一無跡，
庸非藏乎？
因貳以濟，
能無彰乎？
如有用我者，
當處於泰山矣。
董常曰：
將沖而用之乎？¶
《易》不雲乎：
《易》簡¶而天地之理得矣。

# src: ZHONGSHUO 7.39.1; ED. SIKU 7.10A THE VIRTUES OF THOSE WHO HAD THE “SYSTEM” OF PROPER GOVERNMENT BRIEFLY SUMMARISED
杜淹問七制¶之主。
子曰：
有大功也。
問賈誼之道何如。
子曰：
群疑¶亡矣。
或問楚元王。
子曰：
惠人也。
問河間獻王。

# src: ZHONGSHUO 7.39.2; ED. SIKU 7.10A THE VIRTUES OF THOSE WHO HAD THE “SYSTEM” OF PROPER GOVERNMENT BRIEFLY SUMMARISED
子曰：
智人也。
問東平王蒼。
子曰：
仁人也。
問東海王強。
子曰：
義人也。
保¶終榮寵，
不亦宜矣？

# src: ZHONGSHUO 7.40; ED. SIKU 7.10B THE PERNICIOUS INFLUENCE OF WOMEN AND SENIOR MINISTERS
子曰：
婦人預事而漢¶道危乎，
大臣均權而魏命亂矣，
儲後不順而晉室墮矣。
此非天也，
人謀不臧，
咎矣夫？

中說卷七¶
