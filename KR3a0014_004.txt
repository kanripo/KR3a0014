# -*- mode: mandoku-view -*-
#+TITLE: 中說
#+DATE: 2017-01-15 14:46:06
#+PROPERTY: ID KR3a0014
#+PROPERTY: BASEEDITION CBETA
#+PROPERTY: JUAN 4
#+PROPERTY: FILE SB03n0101-004文中子中説-卷第四.
#+PROPERTY: LASTPB  <md:KR3a0014_SBCK_003-8b>

# src: ZHONGSHUO 4.1; ED. SIKU 4.1A THE UNDERLYING PRINCIPLES OF FATE
** 中說卷第四¶
子謂周公之道：
曲而當，
私而恕。
其窮理盡性以至於命乎？

# src: ZHONGSHUO 4.2; ED. SIKU 4.1A THE UNKNOWABILITY OF THE WAY
子曰：
聖人之道，
其昌也潛，
其弊也寢，
亹¶亹焉若寒暑進退，
物莫不從之，
而不知其由也。

# src: ZHONGSHUO 4.3.1; ED. SIKU 4.1A JUDGING ILLUSTRIOUS PERSONALITIES
溫彥博問：
嵇康、阮籍何人也？
子曰：
古之¶名理者，
而不能窮也。
曰：
何謂也？
子¶曰：
道不足而器有余。
曰：
敢問道器。
子曰：
通變之謂道，
執方之謂器。

# src: ZHONGSHUO 4.3; ED. SIKU 4.1A JUDGING ILLUSTRIOUS PERSONALITIES
曰：
劉¶靈何人也？
子曰：
古之¶閉關人也。
曰：
可乎？
曰：
兼忘天下，
不¶亦可乎？
曰：
道足乎？
曰：足則吾不知也。

# src: ZHONGSHUO 4.4; ED. SIKU 4.1B THE WORD AND THE SPIRIT
陳守謂薛生曰：
吾行令於郡縣而盜不止，
夫¶子居於鄉裏而爭者息，
何也？
薛生¶曰：
此以言化，
彼以心化。
陳守曰：
吾過矣。
退¶而靜居，
三月盜賊出境。
子聞之曰：
收善言，
叔達¶善德。

# src: ZHONGSHUO 4.5; ED. SIKU 4.1B AN EXAMPLE OF RIGHTEOUSNESS
房玄齡問：
田疇，何人也？
子曰：
古之義人也。

# src: ZHONGSHUO 4.6.1; ED. SIKU 4.2B THE PHILOSOPHY OF RITUAL DANCES
子謂
《武德》之舞勞而決。
其發謀動慮，
經天子乎？
謂
《昭德》之舞閑而泰。
其和神定氣，
綏¶天下乎？
太原府君曰：
何如？

# src: ZHONGSHUO 4.6.2; ED. SIKU 4.2B THE PHILOSOPHY OF RITUAL DANCES
子曰：
或決而成之，
或泰而守之。
吾不知其變也。
噫！
《武德》，
則功存焉，
不如《昭德》之善也。
且《武》之未盡善久矣。
其時乎？
其時乎？

# src: ZHONGSHUO 4.7; ED. SIKU 4.2B REACHING BEYOND THE TRADITIONAL SCHOOLS OF THOUGHT
子謂
史談善述九流。
知其不可廢，
而知其各¶有弊也，
安得長者之言哉？

# src: ZHONGSHUO 4.8; ED. SIKU 4.2B THERE IS NO ONE PHILOSOPHICAL PANACEA: EVERYTHING DEPENDS ON CULTIVATING THE RIGHT PERSONALITY
子曰：
通其變，
天下無弊法；
執其方，
天下無善教。
故曰：
存乎其人。

# src: ZHONGSHUO 4.9; ED. SIKU 4.3A HOW TO RISE ABOVE THE NINE CURRENTS OF THOUGHT
子曰：
安得圓機之士，
與之¶共言九流哉？
安得皇極之主，
與之共敘九¶疇哉？

# src: ZHONGSHUO 4.10; ED. SIKU 4.3A A GREAT POLITICIAN FOLLOWING THE PETTY WAYS OF THIS WORLD
杜淹¶問：
崔浩何人也？
子曰：
迫人也。
執小道，
亂大經。

# src: ZHONGSHUO 4.11.1; ED. SIKU 4.3A EXPLAINING THE COMPOSITION OF THE SONGS
程元曰：
敢問《豳風》何也？
子曰：
變風¶也。
元曰：
周公之際，
亦有變風乎？
子曰：
君臣相誚，
其能正乎？
成王終疑，
則¶風遂變矣。

# src: ZHONGSHUO 4.11.2; ED. SIKU 4.3A EXPLAINING THE COMPOSITION OF THE SONGS
非周公至誠，
孰能卒之哉？
元曰：
《豳》居變風之末，
何也？”
子¶曰：
夷王已下，
變風不復正矣。
夫子蓋傷之者也，
故終之以《豳風》。
言變之可正也，¶
唯周公能之，
故系之以正，
歌豳曰周之¶本也。

# src: ZHONGSHUO 4.11.3; ED. SIKU 4.3A EXPLAINING THE COMPOSITION OF THE SONGS
嗚呼，
非周公孰知其艱哉？
變而克正，
危而克扶，
始終不失於本，
其惟周公乎？
系之¶豳遠矣哉！

子曰：
齊桓尊王室
而諸¶侯服，
惟管仲知之；
符秦舉大號¶
而中原靜，
惟王猛知之。
或曰¶
符秦逆。

子曰：
晉制命者之罪也，
符秦何逆？
昔周制至公之命，
故齊桓、管仲不得而背也；
晉制至¶私之命，
故符秦、王猛不得而事也。
其應天順命、安國濟民乎？
是以武王不敢¶逆天命、背人而事紂，
齊桓不敢逆天命、背人而黜周。¶

故曰：
晉之罪也，
符秦何逆？
三十余年，
中國士民，
東西¶南北，
自遠而至，
猛之力也。

# src: ZHONGSHUO 4.13; ED. SIKU 4.4B THE ROLE OF THE INDIVIDUAL IN HISTORY
子曰：
符秦之有臣，
其王猛¶之所為乎？
元魏之有主，
其孝文之所為乎？¶
中國之道不墜，
孝文之力也。

# src: ZHONGSHUO 4.14; ED. SIKU 4.4B CONNIVANCE WITH IMPERIAL PLOTS
太原¶府君曰：
溫子昇何人也？
子曰：
險人也。
智小謀大。
永安¶之事，
同州府君常切齒焉，
則有由也。

# src: ZHONGSHUO 4.15; ED. SIKU 4.4B THE TRAGEDY OF UNUSED TALENT
子讀三祖上事。
曰：
勤¶哉，
而不補也！
無謂魏、周無人，
吾家適不用¶爾。

# src: ZHONGSHUO 4.16; ED. SIKU 4.5A THE ARCHITECTURAL IMPACT OF FAMILY TRADITION
子之家廟，
座必東南向，
自穆公始¶也。
曰：
未誌先人之國。

# src: ZHONGSHUO 4.17; ED. SIKU 4.5A A DISASTROUS FAILURE TO LEARN FROM ADMIRABLE HISTORICAL PRECEDENT
遼東之役。
子聞¶之曰：
禍自此始矣。
天子不見伯益贊禹之詞，
公卿不用魏相諷宣帝之事。

# src: ZHONGSHUO 4.18; ED. SIKU 4.5A THE DIGNITY OF DEVIATION FROM CURRENT PRACTICE
王孝逸謂子曰：
天下皆爭利棄義，
吾獨¶若之何？
子曰：
舍其所爭，
取其所棄，
不亦君子¶乎？

# src: ZHONGSHUO 4.19; ED. SIKU 4.5A TYPOLOGY OF EXCELLENCE
子謂賈瓊、王孝逸、淩敬曰：
諸生何樂？
賈瓊曰：
樂閑¶居。
子曰：
靜以思道可矣。
王孝逸曰：
樂聞過。
子曰：
過而屢聞，
益矣。
淩敬曰：
樂逢善人。
子曰：
多賢不亦¶樂乎？

# src: ZHONGSHUO 4.20; ED. SIKU 4.5B THE CONVERSION OF WEI ZHENG
薛收遊於館陶，
適與魏徵歸。
告子曰：
徵，¶顏、冉之器也。
徵宿子之家，
言《六經》，
逾月不出。
及去，
謂¶薛收曰：
明王不出而夫子生，
是三才九疇屬布衣也。

# src: ZHONGSHUO 4.21.1; ED. SIKU 4.5B AGAINST SCHOLARLY PEDANTRY
劉炫見子，
談《六經》。
唱其端，
終日不竭。
子曰：
何其多也。
炫曰：
先儒¶異同，
不可不述也。

# src: ZHONGSHUO 4.21; ED. SIKU 4.5B AGAINST SCHOLARLY PEDANTRY
子曰：
一以貫之可矣。
爾以尼¶父為多學而識之耶？
炫退，
子¶謂門人曰：
榮華其言，
小成其道，
難矣哉！

# src: ZHONGSHUO 4.22; ED. SIKU 4.6A ASKING THE BASIC QUESTIONS
淩敬¶問禮樂之本。
子曰：
無邪。
淩敬退，¶
子曰：
賢哉，儒也！
以禮樂為問。

# src: ZHONGSHUO 4.23; ED. SIKU 4.6A THE POETIC PHILOSOPHY OF THE SONGS
子曰：
《大風》安不¶忘危，
其霸心之存乎？
《秋風》樂¶極哀來，
其悔誌之萌乎？

# src: ZHONGSHUO 4.24; ED. SIKU 4.6A IT IS NOT SCHOOLS THAT MATTER BUT PERSONALITIES
子曰：
《詩》《書》盛而秦世滅，
非仲尼之罪也；
虛玄長而晉¶室亂。
非老、莊之罪也；
齋戒修而梁¶國亡，
非釋迦之罪也。
《易》不雲乎：
茍非其人，
道不虛行。

# src: ZHONGSHUO 4.25; ED. SIKU 4.6B A WESTERN SAGE IS STILL A SAGE
或問佛。
子曰：
聖人也。
曰：
其教何如？
曰：
西¶方之教也，
中國則泥。
軒車不可¶以適越，
冠冕不可以之胡，
古之道也。

# src: ZHONGSHUO 4.26; ED. SIKU 4.6B WANG TONG IN DEMONSTRATIVE AGREEMENT WITH HIS FATHER
或問宇文儉。
子曰：
君子儒也。
疏通知遠，
其《書》之所深¶乎？
銅川府君重之，
豈徒然哉？

# src: ZHONGSHUO 4.27; ED. SIKU 4.6B MUSIC AS A SYMPTOM OF GOOD GOVERNMENT
子遊太樂，¶
聞《龍舟五更》之曲，
瞿然而歸。
曰：
靡靡樂也。¶
作之邦國焉，
不可以遊矣。

# src: ZHONGSHUO 4.28; ED. SIKU 4.7A
子謂姚義：
盍¶官乎？
義曰：
舍道幹祿，
義則未暇。
子曰：
誠哉！

# src: ZHONGSHUO 4.29; ED. SIKU 4.7A HUMAN-HEARTEDNESS IS ONE THING - POLITICAL ALLEGIANCE IS ANOTHER
或問荀彧、荀攸。
子曰：
皆賢者也。
曰：
生死何如？
子曰：
生以救時，
死以明道，
荀氏有二仁焉。

# src: ZHONGSHUO 4.30; ED. SIKU 4.7A THE SUPERIOR MERITS OF IMPLICITNESS
子曰：
言而信，
未若不言¶而信；
行而謹，
未若不行而謹。
賈瓊曰：
如何。
子曰：
推之¶以誠，
則不言而信；
鎮之以靜，
則不行¶而謹。
惟有道者能之。

# src: ZHONGSHUO 4.31.1; ED. SIKU THE PHILOSOPHY OF ANCIENT DRESS
楊素謂子¶曰：
甚矣，
古之為衣冠裳履，
何樸而非便也。
子曰：
先王法服，
不其深乎？
為冠所以莊其首也，
為履¶所以重其足也。
衣裳襜如，
劍佩鏘如，
皆所以防其躁也。

# src: ZHONGSHUO 4.31.2; ED. SIKU THE PHILOSOPHY OF ANCIENT DRESS
故曰儼然，
人望而¶畏之。
以此防民，
猶有疾驅於道者。
今舍之曰不便，
是¶投魚於淵，
置猿於木也。
天下庸得不馳騁而¶狂乎？
引之者非其道也。

# src: ZHONGSHUO 4.32; ED. SIKU 4.8A MUSIC FROM HEAVEN
董常歌《邶·柏舟》。
子聞之曰：
天實為之，
謂¶之何哉？

# src: ZHONGSHUO 4.33; ED. SIKU 4.8A A PARODY OF A CHEAP JIBE
邳公好古物，¶
鐘鼎什物、珪璽錢具必具。
子聞之曰：
古之好¶古者聚道，
今之好古者聚財。

# src: ZHONGSHUO 4.34; ED. SIKU 4.8A
子謂仲長¶子光曰：
山林可居乎？
曰：
會逢其適也，
焉知其可？
子曰：
達人哉，
隱居放言也！
子光退謂董、薛曰：
子之師，
其至人乎？
死生¶一矣，
不得與之變。

# src: ZHONGSHUO 4.35; ED. SIKU 4.8B A HIERARCHY OF RECLUSEMANSHIP
薛收問隱。
子¶曰：
至人天隱，
其次地隱，
其次名隱。

# src: ZHONGSHUO 4.36; ED. SIKU 4.8B ANALYSING THE SOURCE OF SOCIABILITY
子謂姚義能交。
或曰
簡。
子曰：
所以為能也。
或曰
廣。
子曰：
廣而不濫，
又所以為能也。

# src: ZHONGSHUO 4.37; ED. SIKU 4.8B
子謂：
晁錯率井田之序，
有心乎復古矣。

# src: ZHONGSHUO 4.38; ED. SIKU 4.8B THE TEACHINGS OF THE HONGFAN PART OF THE DOCUMENTS
賈瓊問《續書》之義。
子曰：
天子之義列乎範者有¶四，
曰制，
曰詔，
曰誌，
曰策。
大臣之義載於業者有七，
曰命，¶
曰訓，
曰對，
曰贊，
曰議，
曰誡，
曰諫。

# src: ZHONGSHUO 4.39; ED. SIKU 4.9A SPELLING OUT TRUE IMPERIAL WISDOM
文¶中子曰：
帝者之制，
恢恢乎其無所不容。
其有大¶制，
制天下而不割乎？
其上湛然，
其下恬¶然。
天下之危，
與天下安之；
天下之失，
與天下正¶之。
千變萬化，
吾常守中焉。
其卓然¶不可動乎？
其感而無不通乎？此之謂帝制矣。

# src: ZHONGSHUO 4.40; ED. SIKU 4.9B THE WAY IN THE CHANGES FAR FROM FAR-FETCHED
文中子曰：
《易》之憂患，
業業焉，
孜孜焉。
其畏¶天憫人，
思及時而動乎？
繁師玄曰：
遠矣，
吾視《易》之道，
何其難乎？
子笑曰：
有是夫？
終日¶乾乾可也。
視之不臧，
我思不遠。

# src: ZHONGSHUO 4.41; ED. SIKU 4.9B YANG SU ORIGINALLY APPROACHING THE MASTER IN VAIN: JADE AND SILK BEING LIKE FLOATING CLOUDS TO THE MASTER
越公聘子。
子謂其使者曰：
存而行¶之可也。
歌《幹旄》而遣之。
既而曰：
玉帛雲乎哉？

# src: ZHONGSHUO 4.42; ED. SIKU 4.9B FANG XUANLING ANSWERS BACK BY ASKING BACK REGARDING A TAKE-OFF ON LAOZI
子謂房玄齡曰：
好成者，¶
敗之本也；
願廣者，
狹之道也。
玄齡問：
立功立言¶何如？
子曰：
必也量力乎？

# src: ZHONGSHUO 4.43; ED. SIKU 4.9B WANG TONG PUTTING HIS DISCIPLES INTO THEIR PLACES
子謂：
姚義可與友，
久要¶不忘；
賈瓊可與行事，
臨難不變；
薛收可與事¶君，
仁而不佞；
董常可與出處，
介如也。

# src: ZHONGSHUO 4.44; ED. SIKU 4.10A THE PETTINESS OF THE MIND THAT IS FULL OF ITSELF
子曰：
賤¶物貴我，
君子不為也。
好奇尚怪，
蕩而不¶止，
必有不肖之心應之。

# src: ZHONGSHUO 4.45; ED. SIKU 4.10A PHILOSOPHY AS RUDENESS FOLLOWED BY OBLOQUY
薛宏請見《六經》，
子不出。
門人惑。
子笑曰：
有好古博雅君子，
則所不隱。

# src: ZHONGSHUO 4.46; ED. SIKU 4.10A EXCESS IN MOURNING ONE’S IN-LAWS
子有內弟之喪，
不飲酒食肉。
郡人非之。
子曰：
吾不忍也。
賦《載馳》卒章而去。

# src: ZHONGSHUO 4.47; ED. SIKU 4.10B HANDLING SLANDER
鄭和譖子於越公曰：
彼實慢公，¶
公何重焉？
越公使問子。
子曰：
公可慢，
則仆得矣；¶
不可慢，
則仆失矣。
得失在仆，
公何預焉？”
越公待之如¶舊。

# src: ZHONGSHUO 4.48; ED. SIKU 4.10B COURAGE AND VIOLENCE
子曰：
我未見勇者。
或曰
賀若弼。
子曰：
弼也戾，¶
焉得勇？

# src: ZHONGSHUO 4.49; ED. SIKU 4.11A COURAGE THE JUST CAUSE: A FOOTNOTE TO PLATO
李密問英雄。
子曰：
自知者英，
自勝者雄。
問勇。
子曰：
必也義乎？

# src: ZHONGSHUO 4.50; ED. SIKU 4.11A WHEN OTHERS DO NOT RECOGNISE YOUR WORTH THEN NOT TO FEEL OFFENDED...
賈¶瓊曰：
甚矣，天下之不知子也。
子曰：
爾願知乎哉？
姑修¶焉，
天將知之，
況人乎？

# src: ZHONGSHUO 4.51; ED. SIKU 4.11A WAITING FOR CUSTOMERS FOR ONE’S PHILOSOPHICAL OFFERINGS
賈¶瓊請《六經》之本，
曰：
吾恐夫子之道或墜也。
子曰：
爾將¶為名乎！
有美玉姑待價焉。

# src: ZHONGSHUO 4.52; ED. SIKU 4.10B; ed. xx p. 86 FILIAL PIETY PARADIGMATIC FOR ANY DEVOTED EFFORT
楊玄感問孝。
子¶曰：
始於事親，
終於立身。
問忠。
子曰：
孝立¶則忠遂矣。

中說卷四¶
