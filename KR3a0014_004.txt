# -*- mode: mandoku-view; -*-
#+TITLE: 中說
#+DATE: 2015-09-11 03:50:51.984839
#+PROPERTY: ID KR3a0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB03n0101-004文中子中説-卷第四.
<pb:KR3a0014_SBCK_004-1a>¶
中&KR0003;卷第四¶
周公篇　阮　逸　注¶
子謂周公之道曲而當私而恕(攝政誅管蔡曲而當也代/武王笞伯禽私而恕也)¶
其窮理盡性以至於命乎(曲而當於理窮矣私而恕於性盡/矣理則性性則天天則命此所以)¶
(爲聖/也)子曰聖人之道其昌也潜其弊也寢(潜寢省/漸也)亹¶
亹焉&KR0002;寒暑進退物莫不從之而不知其由也(亹亹/循環)¶
(不絶皃顕諸仁則民從/之藏諸用則民不知)温彦博問嵆康阮籍何人也(嵆/康)¶
(字叔夜山濤斈之自代康絶交其介局如此阮籍字/嗣宗居䘮用琴酒且曰礼豈謂我軰設其放曠如此)子曰古之¶
名理者而不能窮也(談名理不窮其変或/失於介或失於放)曰何謂也子¶
曰道不足而器有餘(道不通則介故不足器/不執則放故曰有餘)曰敢問道器¶
子曰通變之謂道(可以変/則変)執方之謂器(可以方/則方)曰劉¶
<pb:KR3a0014_SBCK_004-1b>¶
靈何人也(劉靈字伯倫性淡黙不交游以酒自楽/常携壺使人荷鍤隨行曰死則埋之)子曰古之¶
閉𨵿人也(閉闗喻藏身也此世/人所不能窺其閫閾)曰可乎曰兼忘天下不¶
亦可乎(一身可忘也天/下不可兼忘)曰道足乎曰足則吾不知也(靈/亦)¶
(放而已/非中道)陳守謂薛生曰吾行令於郡縣而盜不止夫¶
子居於郷里而爭者息何也(陳守叔逹也薛生収/也夫子謂文中子)薛生¶
曰此以言化(行令/示法)彼以心化(行道/感人)陳守曰吾過矣退¶
而静居(思行/其道)三月盜賊出境子聞之曰収善言叔逹¶
善德(二子/同志)房玄齡問田疇何人也子曰古之義人也¶
(田疇字子泰幽州牧劉虞使疇奉使于天子及廻虞爲公孫/賛所害疇哭虞墓而去魏相欲封疇疇不受此節義人也)子謂¶
武德之舞勞而决其發謀動慮經天下乎(漢髙祖廟/奏武德舞)¶
(狀干戈勤勞决取/以經營天下也)謂昭德之舞閑而㤗其和神定氣綏¶
<pb:KR3a0014_SBCK_004-2a>¶
天下乎(漢文帝廟奏昭德舞狀/修文物以綏安天下也)太原府君曰何如子曰¶
或决而成之或㤗而守之吾不知其變也(凡帝道有成/之者有守之)¶
(者楽舞象焉其/変在文武相湏)噫武德則功存焉不如昭德之善也(功/立)¶
(一時而已徳必/常守于万世)且武之未盡善乆矣其時乎其時乎(湯/武)¶
(革命一時之功周/行典礼万世之道)子謂史談善述九流(司馬談爲太史故/曰史談九流一懦)¶
(家二道家三隂陽家四法家五名家/六墨家七縱横家八雜家九農家)知其不可廢而知其各¶
有弊也安得長者之言哉(逸謂九流異道猶五方殊俗在/致治者因而利之器而使之故)¶
(不廢而同㱕於儒矣長者言殊道无不容无不通也/不廢則容之有弊則排之非真儒通変不能極此)子曰通其¶
変天下無弊法(何常之有/法弊則革)執其方天下無善教(偏執/一隅)¶
(有時/作泥)故曰存乎其人(人謂/真儒)子曰安得圎機之士與之¶
共言九流哉(圓无執張/機發必中)安得皇極之主與之共叙九¶
<pb:KR3a0014_SBCK_004-2b>¶
疇哉(九疇一五行二五事三八政四五紀五皇極六三德/七稽疑八庶徴九五福皇極居九數之中當主位也)杜淹¶
問崔浩何人也子曰迫人也執小道亂大經(崔浩字伯/渊好皇曆)¶
(及真君長生之術盖/迫小不知通儒之道)程元曰敢問𡺳風何也子曰變風¶
也(豳今爲邠周始㒷之地/也変風自鄶至王&KR0112;離)元曰周公之際亦有變風乎¶
子曰君臣相誚其能正乎(成王聽流言之/誚非正風也)成王終疑則¶
風遂變矣(儻金縢未開/則終疑周公)非周公至誠孰能卒之哉(發乎/情是)¶
(至成也止乎礼/義是卒正之也)元曰𡺳居變風之末何也(剛詩何以豳/在列囯之後)子¶
曰夷王巳下變風不復正矣(夷王下堂而見諸侯周始衰/微囯風遂変不復雅正矣)¶
夫子盖傷之者也(傷/周)故終之以𡺳風言変之可正也¶
唯周公能之故繫之以正(周巳変而以𡺳/正之者周公也)歌𡺳曰周之¶
本也(七月陳王業后/稷公劉之本)嗚呼非周公孰知其艱哉(王業/艱難)変¶
<pb:KR3a0014_SBCK_004-3a>¶
而克正危而克扶始終不失於本其惟周公乎繫之¶
𡺳逺矣哉(周公之詩不繫周而繫/𡺳者正其本存乎逺也)子曰齊桓尊王室而諸¶
侯服惟管仲知之(管仲字夷吾齊桓公伯諸/侯仲之力也故曰知之)符秦舉大號¶
而中原靜惟王猛知之(前秦符堅得天下三分之二故/曰中原靜也亦其相王猛之力)或曰¶
符秦逆(東晉在而堅/僣號是逆)子曰晉制命者之罪也(晉不能命方/伯使征不庭)¶
符秦何逆(上順下違曰逆上乱下/抗非逆也義在下文)昔周制至公之命(若䇿/命曰)¶
(五侯九伯汝實/征之是至公也)故齊&KR0074;管仲不得而背也(上順/故)晉制至¶
私之命(惠帝巳後賄賂大/行天下謂之互市)故符秦王猛不得而事也(晉/東)¶
(遷中囯无主/秦乃抗號)其應天順命安國濟民乎是以武王不敢¶
逆天命背人而事紂齊&KR0074;不敢逆天命背人而黜周¶
故曰晉之罪也符秦何逆三十餘年中國士民東西¶
<pb:KR3a0014_SBCK_004-3b>¶
南北自逺而至猛之力也子曰符秦之有臣其王猛¶
之所爲乎(見王猛功業/知秦有臣)元魏之有主其孝文之所爲乎¶
(觀孝文治具/知魏有主)中國之道不墜孝文之力也(都洛邑/興文物)太原¶
府君曰温子昇何人也子曰險人也智小謀大永安¶
之事同州府君常切齒焉則有由也(温子昇字鵬舉掌魏/囯文翰性似静而實)¶
(深險其後與元瑾謀逆坐誅永安莊/帝年號也時魏囯大乱切齒未詳)子讀三祖上事(讀魏/書也)曰勤¶
哉而不&KR0024;也(見同州府君/勤王事跡也)無謂魏周無人吾家適不用¶
爾(魏帝宝炬入関依宇文/秦㤗子斍建號稱周)子之家廟座必東南向自穆公始¶
也曰未志先人之國(穆公虬自宋奔魏/自是廟座向東南)遼東之役子聞¶
之曰禍自此始矣(煬帝大業八年征遼二百万衆並䧟九年/又征之山東始乱十年又征天下遂䘮)¶
天子不見伯益讃禹之詞(益讃于禹曰惟德動天无逺弗/届禹乃班師振旅七旬苗格)¶
<pb:KR3a0014_SBCK_004-4a>¶
公卿不用魏相諷宣帝之事(漢宣帝使趙充囯擊匈奴魏/相諌曰臣聞侍大威者爲驕)¶
(兵兵驕者滅非但/人事乃天道也)王孝逸謂子曰天下皆爭利棄義吾獨¶
&KR0002;之何(利巳曰利/利物曰義)子曰捨其所爭取其所棄不亦君子¶
乎子謂賈瓊王孝逸凌敬曰諸生何樂賈瓊曰樂閑¶
居(退/静)子曰静以思道可矣王孝逸曰樂聞過(思/益)子曰¶
過而屢聞益矣凌敬曰樂逢善人(好/賢)子曰多賢不亦¶
樂乎薛收遊於館陶(魏有館/陶縣)適與魏徴歸告子曰徴¶
顔冉之噐也徴𪧐子之家言六經踰月不出及去謂¶
薛收曰明王不出而夫子生是三才九疇屬布衣也¶
(道兼天地/理通皇極)劉炫見子談六經唱其端終日不竭(炫字伯光/開皇中表)¶
(巳興斈校然好自於伐爲執政所/卿著五經正名十二卷行于世)子曰何其多也炫曰先儒¶
<pb:KR3a0014_SBCK_004-4b>¶
異同不可不述也(注傳/異同)子曰一以貫之可矣爾以尼¶
父爲多學而識之耶(天下何思何慮殊途而同歸/百慮而一致此尼父之斈也)炫退子¶
謂門人曰榮華其言小成其道難矣哉(難入尼父/之門矣)凌敬¶
問禮樂之本子曰無邪(礼樂本乎情情无邪則貌/恭而氣和恭礼也和樂也)凌敬退¶
子曰賢哉儒也以禮樂爲問(賢其斈/正道)子曰大風安不¶
忘危其霸心之存乎(漢髙祖歌云安得猛士&KR0006;守四/方此不忘武備而心在雜霸也)秋風樂¶
極哀來其悔志之萌乎(漢武歌云&KR0172;樂極&KR0006;哀情多此/悔悟前過志形哀痛之詔也)子曰¶
詩書盛而秦世滅非仲尼之罪也(秦不用/詩書故)虚𤣥長而晉¶
室亂非老莊之罪也(老莊存太古之教非適/時之典晉賢蕩焉故乱)齋戒修而梁¶
國亡非釋迦之罪也(釋氏本空寂之法非化/俗之原梁主感焉故亡)易不云乎苟¶
非其人道不虚行(聖人非不知太古之朴空寂之性然而應/物致理必有制焉晉賢蕩梁主感非立人)¶
<pb:KR3a0014_SBCK_004-5a>¶
(之制也故/虚行者尔)或問佛子曰聖人也(聖人之/寂滅者)曰其教何如曰西¶
方之教也(西方化外可行非中/囯礼義之俗可習)中國則泥(泥猶/溺也)軒車不可¶
以適越冠冕不可以之胡古之道也(越舟而不車胡髪而/不車古者夷不乱華)¶
或問宇文儉子曰君子儒也䟽通知逺其書之所&KR0055;¶
乎(儉事跡/未見)銅川府君重之豈徒然哉(父之/友)子遊太樂(樂/署)¶
聞龍舟五更之曲(煬帝將遊江/都宫作比曲)瞿然而歸曰靡靡樂也¶
(紂作靡靡之樂/亡囯之音也)作之&KR0022;國焉不可以遊矣子謂姚義盍¶
官乎(官/仕)義曰捨道干禄義則未暇(言隋仕人/皆捨道)子曰誠哉¶
(信有/此)或問荀彧荀攸子曰皆賢者也曰生死何如(彧/死)¶
(攸/生)子曰生以救時死以明道荀氏有二仁焉(彧字文若/佐魏祖有)¶
(大功或謂魏祖冝加九錫彧曰本起義兵所以正朝安囯也君子/愛人以徳不冝如此魏祖聞之不恱彧飲藥而死彧從子攸字公)¶
<pb:KR3a0014_SBCK_004-5b>¶
(逹魏囯&KR0004;建叅謀帷幄㪯事慎宻雖子弟不能知魏祖常稱曰荀/令君之仁荀軍師之智又曰令君㪯善不進不休軍師去惡不去)¶
(不止然彧初仕漢漢亡則死攸獨仕/魏魏存則生明道救時皆謂仁矣)子曰言而信未&KR0002;不言¶
而信行而謹未&KR0002;不行而謹賈瓊曰如何子曰推之¶
以誠則不言而信(心至誠維未言人/巳知其必信矣)鎮之以静則不行¶
而謹(性復静雖未/行人知必謹)惟有道者能之(有儒道者/能如此)楊素謂子¶
曰甚矣古之爲衣冠裳履何樸而非便也(樸虚/裝貌)子曰¶
先王法服不其&KR0055;乎(有&KR0055;/旨)爲冠所以莊其首也爲履¶
所以重其足也衣裳䄡如(衣下曰裳/䄡如盛貌)劒珮鏘如(帶剱示/威垂珮)¶
(合節鏘/如響声)皆所以防其躁也(威重有節則/躁无自入焉)故曰儼然人望而¶
畏之以此防民猶有疾驅於道者今捨之曰不便是¶
投魚於淵寘猿於木也(爲礼使人/别禽獸)天下庸得不馳騁而¶
<pb:KR3a0014_SBCK_004-6a>¶
狂乎引之者非其道也(責素不以/礼引人)董常歌鄁栢舟(言仁/不遇)¶
(也衛頃公之時仁人不遇小人在/側卒章云憂心悄悄愠于羣小)子聞之曰天實爲之謂¶
之何哉(此北門篇也剌在不得志焬帝任羣/小仁人憂之言董常不遇者天也)邳公好古物¶
(蘇威封/邳囯公)鍾鼎什物珪璽錢具必具子聞之曰古之好¶
古者聚道(聚淳朴/之性)今之好古者聚財(聚珍異/之噐)子謂仲長¶
子光曰山林可居乎(子光住/見上)曰㑹逢其適也焉知其可¶
(㑹當其意有所適則居/之耳不知其可不可也)子曰逹人哉隱居放言也(任意所適/逹也適在)¶
(山林隱也不/知其可放也)子光退謂董薛曰子之師其至人乎死生¶
一矣不得與之變(極乎道爲至人死生不変/其道者一貫天下者也)薛收問隱子¶
曰至人天隱(藏其大真/髙莫窺測)其次地隱(辟地山林/髙身全節)其次名隱(名/混)¶
(朝市心/在丗外)子謂姚義能交(結/交)或曰簡(簡/静)子曰所以爲能也¶
<pb:KR3a0014_SBCK_004-6b>¶
(淡故/問)或曰廣(廣泛/交也)子曰廣而不濫又所以爲能也(泛愛/中百)¶
(晁厝&KR0003;文帝/擇)子謂晁厝率井田之序有心乎復古矣(曰五口之家)¶
(服作者不過三人能耕者不過百畒古者一夫一婦受田百畒此/井田之制也文帝不能行故漢致治不及三代文中子惜其有復)¶
(古之/心焉)賈瓊問續書之義子曰天子之義列乎範者有¶
四曰制(制命也秦改命/爲制漢因之)曰詔(詔令也秦改令/爲詔漢因之)曰志(志謂帝王有/志於治道而)¶
(未形乎制/詔者也)曰策(求直言而/䇿慮之)大臣之義載于業者有七曰命¶
(爵/命)曰訓(師/訓)曰對(奏/對)曰讃(襄/讃)曰議(評/議)曰誡(監/誡)曰諌(箴/諌)文¶
中子曰帝者之制恢恢乎其無所不容(恢恢如/天容物)其有大¶
制制天下而不割乎(子曰大制不割/割分判者也)其上湛然其下恬¶
然(湛恬/皆静)天下之危與天下安之天下之失與天下正¶
之(凢㪯一事必/以天下同之)千變萬化吾常守中焉(吾常假帝/制自謂也)其卓然¶
<pb:KR3a0014_SBCK_004-7a>¶
不可動乎其感而無不通乎此之謂帝制矣(言二帝之/典三王之)¶
(誥兩漢之記/皆同制矣)文中子曰易之憂患業業焉孜孜焉其畏¶
天憫人思及時而動乎(業業畏天孜孜憫人易/者天人以時而動也)繁師𤣥曰¶
逺矣吾視易之道何其難乎(難/知)子𥬇曰有是夫終日¶
乾乾可也(乾乾勤/斈不難)視之不臧我思不逺(又㪯詩勉之使/勤斈易此也馳)¶
(篇云也言汝不思善道/則巳在我思之不爲逺)越公聘子子謂其使者曰存而行¶
之可也(姑存此聘礼即可/非得聘賢之實也)歌干髦而遣之(干髦衛詩美/臣子多好善)旣¶
而曰玉帛云乎哉(果求賢不/在虚飾)子謂房玄齡曰好成者¶
敗之本也願廣者狹之道也(欲速/不逹)玄齡問立功立言¶
何如子曰必也量力乎(量力/相時)子謂姚義可與友乆要¶
不忘賈瓊可與行事臨難不變(相友貴乆/臨事貴断)薛收可與事¶
<pb:KR3a0014_SBCK_004-7b>¶
君仁而不佞董常可與出處介如也(事君貴正/出處貴絜)子曰賤¶
物貴我君子不爲也(賈&KR0105;曰小智自/私賤彼貴我)好竒尚怪蕩而不¶
止必有不肖之心應之(理使/之然)薛宏請見六經(薛宏未見/經續經也)¶
子不出門人惑子𥬇曰有好古愽雅君子則所不隱¶
(言宏非/好古者)子有内弟之䘮(内表/弟)不飲酒食肉郡人非之(非/其)¶
(過/礼)子曰吾不忍也賦載馳卒章而去(&KR0352;囯詩卒章云大/夫君子无我有尤)¶
(百尔所思不如我所之/此言我自不忍而然)鄭和(未/見)譛子於越公曰彼實慢公¶
(彼謂文/中子)公何重焉越公使問子子曰公可慢則僕得矣¶
不可慢則僕失矣得失在僕公何預焉越公待之如¶
舊(理遣/也)子曰我未見勇者或曰賀&KR0002;弼子曰弼也戾¶
焉得勇(勇於義曰勇/勇於力曰戾)李宻問英雄子曰自知者英(自知故/能知人)¶
<pb:KR3a0014_SBCK_004-8a>¶
自勝者雄(自勝故/能勝人)問勇子曰必也義乎(凡勇不得其/冝皆勃戾尔)賈¶
瓊曰甚矣天下之不知子也子曰爾願知乎哉姑修¶
焉天將知之況人乎(孟子曰尽心者知其性也知性則/知天言聖人知天則天亦知聖人)賈¶
瓊請六經之本曰吾恐夫子之道或墜也子曰爾將¶
爲名乎有美玉姑待價焉(待明王丗當/自求行之)楊玄感問孝子¶
曰始於事親終於立身(言尔父不䧟不義/則尔身可立矣)問忠子曰孝立¶
則忠遂矣(楊素賢則/隋不乱)¶
中說卷四¶
<pb:KR3a0014_SBCK_004-8b>¶
