# -*- mode: mandoku-view; -*-
#+TITLE: 中說
#+DATE: 2015-09-11 03:50:51.826076
#+PROPERTY: ID KR3a0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB03n0101-000文中子中説-序.
<pb:KR3a0014_SBCK_000-1a>¶
文中子中說序¶
周公聖人之治者也後王不能舉則仲尼述之而周¶
公之道明仲尼聖人之備者也後儒不能逹則孟¶
軻尊之而仲尼之道明文中子聖人之修者也孟¶
軻之徒歟非諸子流矣蓋萬章公孫丑不能極師¶
之奧盡録其言故孟氏章句略而多闕房杜諸公¶
不能臻師之美大宣其敎故王氏續經抑而不振¶
中&KR0003;者子之門人對問之書也薛收姚義集而名¶
之唐太宗正觀&KR0004;精修治具文經武略高出近古¶
若房杜李魏二温王陳輩迭爲將相實永三百年¶
之業斯門人之功過半矣正觀二年(聲/觀去)御史大¶
<pb:KR3a0014_SBCK_000-1b>¶
夫杜淹始序中說及文中子丗家未及進用爲長¶
孫無忌所抑(聲/長上)而淹尋卒故王氏經書散在諸¶
&KR0012;之家代莫得聞焉二十三年太宗没子之門人¶
盡矣惟福畤兄弟(㓜子畤音止/福時文中子)傳授中&KR0003;於仲父凝¶
始爲十巻今丗所傳本文多殘缺誤以杜淹所撰¶
丗家爲中&KR0003;之序(本乃正觀二十三年序/杜正觀三年卒今丗所傳)又福畤於仲¶
父凝得&KR0028;子明傳凝因言&KR0028;氏卜筮之驗且記¶
房魏與太宗論道之美亦非中&KR0003;後序也蓋同藏¶
緗帙(&KR0033;質反/緗音相帙)巻目相亂遂誤爲序焉逸家藏古編¶
尤得精備亦得十篇實無二序以章詳測文中子¶
丗家乃杜淹授與尚書陳叔逹編諸隋書而亡矣¶
<pb:KR3a0014_SBCK_000-2a>¶
(人隋書今亡/叔逹依遷史)&KR0028;子明事具於裴晞先賢傳今亦無存¶
故王氏諸孤痛其將墜也因附于中&KR0003;兩間且曰¶
同志淪殂(徂/殂音)帝閽悠邈文中子之敎鬱而不行¶
吁可悲矣此有以知杜淹見抑而續經不傳諸王¶
自悲而遺事必録後人責房魏不能揚師之道亦¶
有由焉夫道之深者固當年不能窮功之遠者必異¶
代而後顯方當　聖時人文復古則周孔至治大備得¶
以隆之昔荀&KR0056;揚雄二書尚有韓愈柳宗元刪定李¶
軌楊倞註釋(亮反/倞其)况文中子非荀揚比也豈學者不¶
能伸之乎是用覃研藴奥引質同異爲之註解以翼¶
斯文夫前聖爲後聖之備古文乃今文之修未有離¶
<pb:KR3a0014_SBCK_000-2b>¶
聖而異驅&KR0162;古而近習而能格于治者也　皇宋¶
御天下尊儒尚文道大淳矣修王削霸政無雜矣¶
抑又跨唐之盛而使文中之徒遇焉彼韓愈氏力¶
排異端儒之功者也故&KR0091;孟子能拒楊墨而功不¶
在禹下孟軻氏儒之道者也故&KR0091;顔回謂與禹稷¶
同道愈不&KR0091;文中子其先功而後道欤猶文中子¶
不&KR0091;孟軻道存而功在其中矣唐末司空圖嗟功¶
廢道衰乃明文中子聖矣五季經亂逮乎削平則¶
柳仲塗宗之於前孫漢公廣之於後皆云聖人也¶
然未及盛行其教噫知天之髙必辯其所以髙也¶
子之道其天乎天道則簡而功密矣門人對問如¶
<pb:KR3a0014_SBCK_000-3a>¶
日星麗焉雖環周萬變不出乎天中今推䇿揆影¶
庶髣髴其端乎大哉中之爲義在易爲二五在春¶
秋爲權衡在書爲皇極在禮爲中庸謂乎無形非¶
中也謂乎有象非中也上不蕩於虚無下不&KR0560;於¶
器用惟變所適惟義所在此中之大略也中&KR0003;者¶
如是而已李靖問聖人之道子曰無所由亦不至¶
於彼又問彼之說曰彼道之方也必也無至乎魏¶
徴問聖人憂疑子曰天下皆憂疑吾獨不憂疑乎¶
退謂董常曰樂天知命吾何憂窮理盡性吾何疑¶
舉是深趣可以&KR0011;知焉或有執文昩理以模範論¶
語爲病此皮膚之見非心解也逸才微志勤&KR0154;究¶
<pb:KR3a0014_SBCK_000-3b>¶
其極中存疑闕庸俟後賢仍其舊篇分爲十卷謹¶
序¶
　篇目¶
　　　王道篇　天地篇¶
　　　事君篇　周公篇¶
　　　問易篇　禮樂篇¶
　　　述史篇　魏相篇¶
　　　立命篇　&KR0028;朗篇¶
　　　　隠士王氏取瑟堂刋¶
